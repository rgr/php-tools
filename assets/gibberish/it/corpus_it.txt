TRATTATO DI NIZZA
CHE MODIFICA IL TRATTATO SULL'UNIONE EUROPEA,
I TRATTATI CHE ISTITUISCONO LE COMUNITÀ
EUROPEE E ALCUNI ATTI CONNESSI
(2001/C 80/01)
10.3.2001 IT Gazzetta ufficiale delle Comunità europee C 80/1

SUA MAESTÀ IL RE DEI BELGI,
SUA MAESTÀ LA REGINA DI DANIMARCA,
IL PRESIDENTE DELLA REPUBBLICA FEDERALE DI GERMANIA,
IL PRESIDENTE DELLA REPUBBLICA ELLENICA,
SUA MAESTÀ IL RE DI SPAGNA,
IL PRESIDENTE DELLA REPUBBLICA FRANCESE,
LA PRESIDENTE DELL'IRLANDA,
IL PRESIDENTE DELLA REPUBBLICA ITALIANA,
SUA ALTEZZA REALE IL GRANDUCA DEL LUSSEMBURGO,
SUA MAESTÀ LA REGINA DEI PAESI BASSI,
IL PRESIDENTE FEDERALE DELLA REPUBBLICA D'AUSTRIA,
IL PRESIDENTE DELLA REPUBBLICA PORTOGHESE,
LA PRESIDENTE DELLA REPUBBLICA DI FINLANDIA,
SUA MAESTÀ IL RE DI SVEZIA,
SUA MAESTÀ LA REGINA DEL REGNO UNITO DI GRAN BRETAGNA E IRLANDA DEL NORD,
RAMMENTANDO l'importanza storica della fine della divisione del continente europeo,
DESIDEROSI di completare il processo avviato dal trattato di Amsterdam, volto a preparare il funzionamento
delle istituzioni dell'Unione europea in un'Unione allargata,
DETERMINATI a portare avanti, su tale base, i negoziati di adesione per giungere ad una conclusione
positiva, secondo la procedura prevista dal trattato sull'Unione europea,
HANNO DECISO di modificare il trattato sull'Unione europea, i trattati che istituiscono le Comunità
europee e alcuni atti connessi,
ed a tal fine hanno designato come plenipotenziari:
10.3.2001 IT Gazzetta ufficiale delle Comunità europee C 80/3
SUA MAESTÀ IL RE DEI BELGI:
Sig. Louis MICHEL,
Vice Primo Ministro e Ministro degli affari esteri;
SUA MAESTÀ LA REGINA DI DANIMARCA:
Sig. Mogens LYKKETOFT,
Ministro degli affari esteri;
IL PRESIDENTE DELLA REPUBBLICA FEDERALE DI GERMANIA:
Sig. Joseph FISCHER,
Ministro federale degli affari esteri e Vice Cancelliere federale;
IL PRESIDENTE DELLA REPUBBLICA ELLENICA:
Sig. Georgios PAPANDREOU,
Ministro degli affari esteri;
SUA MAESTÀ IL RE DI SPAGNA:
Sig. Josep PIQUÉ I CAMPS,
Ministro degli affari esteri;
IL PRESIDENTE DELLA REPUBBLICA FRANCESE:
Sig. Hubert VÉDRINE,
Ministro degli affari esteri;
LA PRESIDENTE DELL'IRLANDA:
Sig. Brian COWEN,
Ministro degli affari esteri;
IL PRESIDENTE DELLA REPUBBLICA ITALIANA:
Sig. Lamberto DINI,
Ministro degli affari esteri;
C 80/4 IT Gazzetta ufficiale delle Comunità europee 10.3.2001
SUA ALTEZZA REALE IL GRANDUCA DEL LUSSEMBURGO:
Sig.ra Lydie POLFER,
Vice Primo Ministro, Ministro degli affari esteri e del commercio con l'estero;
SUA MAESTÀ LA REGINA DEI PAESI BASSI:
Sig. Jozias Johannes VAN AARTSEN,
Ministro degli affari esteri;
IL PRESIDENTE FEDERALE DELLA REPUBBLICA D'AUSTRIA:
Sig.ra Benita FERRERO-WALDNER,
Ministro federale degli affari esteri;
IL PRESIDENTE DELLA REPUBBLICA PORTOGHESE:
Sig. Jaime GAMA,
Ministro di Stato, Ministro degli affari esteri;
LA PRESIDENTE DELLA REPUBBLICA DI FINLANDIA:
Sig. Erkki TUOMIOJA,
Ministro degli affari esteri;
SUA MAESTÀ IL RE DI SVEZIA:
Sig.ra Anna LINDH,
Ministro degli affari esteri;
SUA MAESTÀ LA REGINA DEL REGNO UNITO DI GRAN BRETAGNA E IRLANDA DEL NORD:
Sig. Robin COOK,
Ministro degli affari esteri e del Commonwealth;
I QUALI, dopo aver scambiato i loro pieni poteri, riconosciuti in buona e debita forma,
HANNO CONVENUTO LE DISPOSIZIONI CHE SEGUONO:
10.3.2001 IT Gazzetta ufficiale delle Comunità europee C 80/5
PARTE PRIMA
MODIFICHE DI MERITO
Articolo 1
Il trattato sull'Unione europea è modificato in base alle disposizioni del presente articolo.
1) L'articolo 7 è sostituito dal seguente:
«Articolo 7
1. Su proposta motivata di un terzo degli Stati membri, del Parlamento europeo o della Commissione,
il Consiglio, deliberando alla maggioranza dei quattro quinti dei suoi membri previo
parere conforme del Parlamento europeo, può constatare che esiste un evidente rischio di violazione
grave da parte di uno Stato membro di uno o più principi di cui all'articolo 6, paragrafo 1, e
rivolgergli le appropriate raccomandazioni. Prima di procedere a tale constatazione il Consiglio
ascolta lo Stato membro in questione e, deliberando secondo la medesima procedura, può chiedere
a delle personalità indipendenti di presentare entro un termine ragionevole un rapporto sulla
situazione nello Stato membro in questione.
Il Consiglio verifica regolarmente se i motivi che hanno condotto a tale constatazione permangono
validi.
2. Il Consiglio, riunito nella composizione dei capi di Stato o di governo, deliberando all'unanimit
à su proposta di un terzo degli Stati membri o della Commissione e previo parere conforme del
Parlamento europeo, può constatare l'esistenza di una violazione grave e persistente da parte di uno
Stato membro di uno o più principi di cui all'articolo 6, paragrafo 1, dopo aver invitato il governo
dello Stato membro in questione a presentare osservazioni.
3. Qualora sia stata effettuata la constatazione di cui al paragrafo 2, il Consiglio, deliberando a
maggioranza qualificata, può decidere di sospendere alcuni dei diritti derivanti allo Stato membro in
questione dall'applicazione del presente trattato, compresi i diritti di voto del rappresentante del
governo di tale Stato membro in seno al Consiglio. Nell'agire in tal senso, il Consiglio tiene conto
delle possibili conseguenze di una siffatta sospensione sui diritti e sugli obblighi delle persone fisiche
e giuridiche.
Lo Stato membro in questione continua in ogni caso ad essere vincolato dagli obblighi che gli
derivano dal presente trattato.
4. Il Consiglio, deliberando a maggioranza qualificata, può successivamente decidere di modificare
o revocare le misure adottate a norma del paragrafo 3, per rispondere ai cambiamenti nella
situazione che ha portato alla loro imposizione.
5. Ai fini del presente articolo, il Consiglio delibera senza tener conto del voto del rappresentante
dello Stato membro in questione. Le astensioni dei membri presenti o rappresentati non ostano
all'adozione delle decisioni di cui al paragrafo 2. Per maggioranza qualificata si intende una proporzione
di voti ponderati dei membri del Consiglio interessati pari a quella prevista all'articolo
205, paragrafo 2 del trattato che istituisce la Comunità europea.
Il presente paragrafo si applica anche in caso di sospensione dei diritti di voto a norma del
paragrafo 3.
6. Ai fini dei paragrafi 1 e 2, il Parlamento europeo delibera alla maggioranza dei due terzi dei
voti espressi, che rappresenta la maggioranza dei suoi membri.»
C 80/6 IT Gazzetta ufficiale delle Comunità europee 10.3.2001
2) L'articolo 17 è sostituito dal seguente:
«Articolo 17
1. La politica estera e di sicurezza comune comprende tutte le questioni relative alla sicurezza
dell'Unione, ivi compresa la definizione progressiva di una politica di difesa comune, che potrebbe
condurre a una difesa comune qualora il Consiglio europeo decida in tal senso. In tal caso il
Consiglio europeo raccomanda agli Stati membri di adottare tale decisione secondo le rispettive
norme costituzionali.
La politica dell'Unione a norma del presente articolo non pregiudica il carattere specifico della
politica di sicurezza e di difesa di taluni Stati membri, rispetta gli obblighi di alcuni Stati membri,
i quali ritengono che la loro difesa comune si realizzi tramite l'Organizzazione del trattato del
Nordatlantico (NATO), nell'ambito del trattato dell'Atlantico del Nord, ed è compatibile con la
politica di sicurezza e di difesa comune adottata in tale contesto.
La definizione progressiva di una politica di difesa comune sarà sostenuta, se gli Stati membri lo
ritengono opportuno, dalla loro reciproca cooperazione nel settore degli armamenti.
2. Le questioni cui si riferisce il presente articolo includono le missioni umanitarie e di soccorso,
le attività di mantenimento della pace e le missioni di unità di combattimento nella gestione di crisi,
ivi comprese le missioni tese al ristabilimento della pace.
3. L'adozione di decisioni che hanno implicazioni nel settore della difesa, di cui al presente
articolo, non pregiudica le politiche e gli obblighi di cui al paragrafo 1, secondo comma.
4. Le disposizioni del presente articolo non ostano allo sviluppo di una cooperazione rafforzata
fra due o più Stati membri a livello bilaterale, nell'ambito dell'Unione dell'Europa occidentale (UEO)
e della NATO, purché detta cooperazione non contravvenga a quella prevista dal presente titolo e
non la ostacoli.
5. Per favorire lo sviluppo degli obiettivi del presente articolo, le disposizioni dello stesso saranno
riesaminate in conformità all'articolo 48.»
3) All'articolo 23, paragrafo 2, primo comma, è aggiunto il terzo trattino seguente:
« quando nomina un rappresentante speciale ai sensi dell'articolo 18, paragrafo 5.»
4) L'articolo 24 è sostituito dal seguente:
«Articolo 24
1. Quando, ai fini dell'attuazione del presente titolo, occorre concludere un accordo con uno o
più Stati od organizzazioni internazionali, il Consiglio può autorizzare la presidenza, assistita se del
caso dalla Commissione, ad avviare i negoziati a tal fine necessari. Tali accordi sono conclusi dal
Consiglio su raccomandazione della presidenza.
2. Il Consiglio delibera all'unanimità quando l'accordo riguarda una questione per la quale è
richiesta l'unanimità per l'adozione di decisioni sul piano interno.
3. Qualora l'accordo sia previsto per attuare un'azione comune o una posizione comune, il
Consiglio delibera a maggioranza qualificata conformemente all'articolo 23, paragrafo 2.
10.3.2001 IT Gazzetta ufficiale delle Comunità europee C 80/7
4. Il presente articolo si applica anche alle materie di cui al titolo VI. Quando l'accordo riguarda
una questione per la quale è richiesta la maggioranza qualificata per l'adozione di decisioni o di
misure sul piano interno, il Consiglio delibera a maggioranza qualificata conformemente all'articolo
34, paragrafo 3.
5. Nessun accordo è vincolante per uno Stato membro il cui rappresentante in sede di Consiglio
dichiari che esso deve conformarsi alle prescrizioni della propria procedura costituzionale; gli altri
membri del Consiglio possono convenire che nondimeno l'accordo si applichi a titolo provvisorio.
6. Gli accordi conclusi alle condizioni indicate nel presente articolo sono vincolanti per le
istituzioni dell'Unione.»
5) L'articolo 25 è sostituito dal seguente:
«Articolo 25
Fatto salvo l'articolo 207 del trattato che istituisce la Comunità europea, un comitato politico e di
sicurezza controlla la situazione internazionale nei settori che rientrano nella politica estera e di
sicurezza comune e contribuisce a definire le politiche formulando pareri per il Consiglio, a
richiesta di questo o di propria iniziativa. Esso controlla altresì l'attuazione delle politiche concordate,
fatte salve le competenze della presidenza e della Commissione.
Nel quadro del presente titolo il comitato, sotto la responsabilità del Consiglio, esercita il controllo
politico e la direzione strategica delle operazioni di gestione delle crisi.
Ai fini di un'operazione di gestione delle crisi e per la durata della stessa, quali sono determinate dal
Consiglio, quest'ultimo può autorizzare il comitato a prendere le decisioni appropriate in merito al
controllo politico e alla direzione strategica dell'operazione, fatto salvo l'articolo 47.»
6) Sono inseriti gli articoli seguenti:
«Articolo 27 A
1. Le cooperazioni rafforzate in uno dei settori di cui al presente titolo sono dirette a salvaguardare
i valori e a servire gli interessi dell'Unione nel suo insieme, affermando la sua identità come
forza coerente sulla scena internazionale. Esse rispettano:
 i principi, gli obiettivi, gli orientamenti generali e la coerenza della politica estera e di sicurezza
comune nonché le decisioni adottate nel quadro di tale politica;
 le competenze della Comunità europea;
 la coerenza tra l'insieme delle politiche dell'Unione e l'azione esterna della stessa.
2. Gli articoli da 11 a 27 e gli articoli da 27 B a 28 si applicano alle cooperazioni rafforzate
previste dal presente articolo, salvo disposizioni contrarie contenute nell'articolo 27 C e negli articoli
da 43 a 45.
Articolo 27 B
Le cooperazioni rafforzate di cui al presente titolo riguardano l'attuazione di un'azione comune o di
una posizione comune. Esse non possono riguardare questioni aventi implicazioni militari o nel
settore della difesa.
C 80/8 IT Gazzetta ufficiale delle Comunità europee 10.3.2001
Articolo 27 C
Gli Stati membri che intendono instaurare tra loro una cooperazione rafforzata a norma dell'articolo
27 B presentano una richiesta in tal senso al Consiglio.
La richiesta è trasmessa alla Commissione e, per informazione, al Parlamento europeo. La Commissione
esprime un parere segnatamente sulla coerenza della cooperazione rafforzata prevista con
le politiche dell'Unione. L'autorizzazione è concessa dal Consiglio che delibera ai sensi dell'articolo
23, paragrafo 2, secondo e terzo comma, nel rispetto degli articoli da 43 a 45.
Articolo 27 D
Fatte salve le competenze della presidenza e della Commissione, il Segretario generale del Consiglio,
Alto Rappresentante per la politica estera e di sicurezza comune, provvede in particolare affinché il
Parlamento europeo e tutti i membri del Consiglio siano pienamente informati dell'attuazione delle
cooperazioni rafforzate nel settore della politica estera e di sicurezza comune.
Articolo 27 E
Ogni Stato membro che desideri partecipare a una cooperazione rafforzata instaurata a norma
dell'articolo 27 C notifica tale intenzione al Consiglio e informa la Commissione. La Commissione
dà un parere al Consiglio entro un termine di tre mesi dalla data di ricezione della notifica. Entro
quattro mesi dalla data di ricezione della notifica il Consiglio decide sulla richiesta e sulle eventuali
misure specifiche che può ritenere necessarie. La decisione si intende adottata a meno che il
Consiglio, deliberando a maggioranza qualificata entro il medesimo termine, decida di tenerla in
sospeso; in tal caso il Consiglio precisa i motivi della sua decisione e stabilisce un termine per il
riesame della stessa.
Ai fini del presente articolo il Consiglio delibera a maggioranza qualificata. Per maggioranza qualificata
si intende una proporzione dei voti ponderati e una proporzione del numero dei membri del
Consiglio interessati pari a quelle previste all'articolo 23, paragrafo 2, terzo comma.»
7) All'articolo 29, secondo comma, il secondo trattino è sostituito dal seguente:
« una più stretta cooperazione tra le autorità giudiziarie e altre autorità competenti degli Stati
membri, anche tramite l'Unità europea di cooperazione giudiziaria (Eurojust), a norma degli
articoli 31 e 32;»
8) L'articolo 31 è sostituito dal seguente:
«Articolo 31
1. L'azione comune nel settore della cooperazione giudiziaria in materia penale comprende:
a) la facilitazione e l'accelerazione della cooperazione tra i ministeri competenti e le autorità
giudiziarie o autorità omologhe degli Stati membri, ove appropriato anche tramite Eurojust, in
relazione ai procedimenti e all'esecuzione delle decisioni;
b) la facilitazione dell'estradizione fra Stati membri;
10.3.2001 IT Gazzetta ufficiale delle Comunità europee C 80/9
c) la garanzia della compatibilità delle normative applicabili negli Stati membri, nella misura necessaria
per migliorare la suddetta cooperazione;
d) la prevenzione dei conflitti di giurisdizione tra Stati membri;
e) la progressiva adozione di misure per la fissazione di norme minime relative agli elementi
costitutivi dei reati e alle sanzioni, per quanto riguarda la criminalità organizzata, il terrorismo
e il traffico illecito di stupefacenti.
2. Il Consiglio incoraggia la cooperazione tramite Eurojust:
a) mettendo Eurojust in condizione di contribuire al buon coordinamento tra le autorità nazionali
degli Stati membri responsabili dell'azione penale;
b) favorendo il concorso di Eurojust alle indagini riguardanti i casi di criminalità transnazionale
grave, in particolare ove si tratti di criminalità organizzata, tenendo segnatamente conto delle
analisi di Europol;
c) agevolando una stretta cooperazione fra Eurojust e la Rete giudiziaria europea, in particolare allo
scopo di facilitare l'esecuzione delle rogatorie e delle domande di estradizione.»
9) L'articolo 40 è sostituito dai seguenti articoli 40, 40 A e 40 B:
«Articolo 40
1. Le cooperazioni rafforzate in uno dei settori di cui al presente titolo sono dirette a consentire
all'Unione di diventare più rapidamente uno spazio di libertà, di sicurezza e di giustizia, rispettando
nel contempo le competenze della Comunità europea e gli obiettivi stabiliti dal presente titolo.
2. Gli articoli da 29 a 39 e gli articoli 40 A, 40 B e 41 si applicano alle cooperazioni rafforzate
previste dal presente articolo, salvo disposizioni contrarie contenute nell'articolo 40 A e negli
articoli da 43 a 45.
3. Le disposizioni del trattato che istituisce la Comunità europea relative alle competenze della
Corte di giustizia e all'esercizio di dette competenze si applicano al presente articolo, nonché agli
articoli 40 A e 40 B.
Articolo 40 A
1. Gli Stati membri che intendono instaurare tra loro una cooperazione rafforzata a norma
dell'articolo 40 trasmettono una richiesta alla Commissione, che può presentare al Consiglio una
proposta al riguardo. Qualora la Commissione non presenti una proposta, essa informa gli Stati
membri interessati delle ragioni di tale decisione. Questi ultimi possono in tal caso sottoporre al
Consiglio un'iniziativa volta a ottenere l'autorizzazione per la cooperazione rafforzata in questione.
2. L'autorizzazione di cui al paragrafo 1 è concessa, nel rispetto degli articoli da 43 a 45, dal
Consiglio, che delibera a maggioranza qualificata su proposta della Commissione o su iniziativa di
almeno otto Stati membri e previa consultazione del Parlamento europeo. Ai voti dei membri del
Consiglio è attribuita la ponderazione di cui all'articolo 205, paragrafo 2 del trattato che istituisce la
Comunità europea.
C 80/10 IT Gazzetta ufficiale delle Comunità europee 10.3.2001
Un membro del Consiglio può chiedere che la questione sia sottoposta al Consiglio europeo. Una
volta la questione sollevata in tale sede, il Consiglio può deliberare ai sensi del primo comma del
presente paragrafo.
Articolo 40 B
Ogni Stato membro che desideri partecipare a una cooperazione rafforzata instaurata a norma
dell'articolo 40 A notifica tale intenzione al Consiglio e alla Commissione, la quale, entro un
termine di tre mesi dalla data di ricezione della notifica, dà un parere al Consiglio, eventualmente
corredato di una raccomandazione sulle misure specifiche che può ritenere necessarie perché tale
Stato membro partecipi alla cooperazione in questione. Entro quattro mesi dalla data di ricezione
della notifica il Consiglio decide sulla richiesta. La decisione si intende adottata a meno che il
Consiglio, deliberando a maggioranza qualificata entro il medesimo termine, decida di tenerla in
sospeso; in tal caso il Consiglio precisa i motivi della sua decisione e stabilisce un termine per il
riesame della stessa.
Ai fini del presente articolo, il Consiglio delibera alle condizioni stabilite nell'articolo 44, paragrafo
1.»
10) (non riguarda la versione italiana)
11) L'articolo 43 è sostituito dal seguente:
«Articolo 43
Gli Stati membri che intendono instaurare tra loro una cooperazione rafforzata possono far ricorso
alle istituzioni, alle procedure e ai meccanismi previsti dal presente trattato e dal trattato che
istituisce la Comunità europea, a condizione che la cooperazione:
a) sia diretta a promuovere la realizzazione degli obiettivi dell'Unione e della Comunità, a proteggere
e servire i loro interessi e a rafforzare il loro processo d'integrazione;
b) rispetti i suddetti trattati, nonché il quadro istituzionale unico dell'Unione;
c) rispetti l'acquis comunitario e le misure adottate a norma delle altre disposizioni dei suddetti
trattati;
d) rimanga nei limiti delle competenze dell'Unione o della Comunità e non riguardi i settori che
rientrano nell'ambito della competenza esclusiva della Comunità;
e) non rechi pregiudizio al mercato interno quale definito nell'articolo 14, paragrafo 2 del trattato
che istituisce la Comunità europea né alla coesione economica e sociale stabilita conformemente
al titolo XVII del medesimo trattato;
f) non costituisca un ostacolo né una discriminazione per gli scambi tra gli Stati membri e non
provochi distorsioni di concorrenza tra questi ultimi;
g) riunisca almeno otto Stati membri;
h) rispetti le competenze, i diritti e gli obblighi degli Stati membri che non vi partecipano;
10.3.2001 IT Gazzetta ufficiale delle Comunità europee C 80/11
i) lasci impregiudicate le disposizioni del protocollo sull'integrazione dell'acquis di Schengen nell'ambito
dell'Unione europea;
j) sia aperta a tutti gli Stati membri, conformemente all'articolo 43 B.»
12) Sono inseriti gli articoli seguenti:
«Articolo 43 A
Le cooperazioni rafforzate possono essere instaurate solo in ultima istanza, qualora sia stato stabilito,
in sede di Consiglio, che gli obiettivi che esse si prefiggono non possono essere conseguiti,
entro un termine ragionevole, applicando le pertinenti disposizioni dei trattati.
Articolo 43 B
Al momento della loro instaurazione le cooperazioni rafforzate sono aperte a tutti gli Stati membri.
La partecipazione ad una cooperazione rafforzata resta possibile in qualsiasi momento ai sensi degli
articoli 27 E e 40 B del presente trattato e dell'articolo 11 A del trattato che istituisce la Comunità
europea, fatto salvo il rispetto della decisione di base e delle decisioni adottate in tale ambito. La
Commissione e gli Stati membri che partecipano a una cooperazione rafforzata si adoperano per
promuovere la partecipazione del maggior numero possibile di Stati membri.»
13) L'articolo 44 è sostituito dai seguenti articoli 44 e 44 A:
«Articolo 44
1. Ai fini dell'adozione degli atti e delle decisioni necessari per l'attuazione di una cooperazione
rafforzata di cui all'articolo 43, si applicano le pertinenti disposizioni istituzionali del presente
trattato e del trattato che istituisce la Comunità europea. Tuttavia, benché tutti i membri del
Consiglio possano partecipare alle deliberazioni, solo quelli che rappresentano Stati membri partecipanti
a detta cooperazione prendono parte all'adozione delle decisioni. Per maggioranza qualificata
si intende una proporzione di voti ponderati e una proporzione del numero dei membri del
Consiglio interessati pari a quelle previste all'articolo 205, paragrafo 2 del trattato che istituisce
la Comunità europea e all'articolo 23, paragrafo 2, secondo e terzo comma del presente trattato per
quanto riguarda una cooperazione rafforzata stabilita sulla base dell'articolo 27 C. L'unanimità è
costituita unicamente dai membri del Consiglio interessati.
Tali atti e decisioni non rientrano nell'acquis dell'Unione.
2. Gli Stati membri applicano, per quanto li riguarda, gli atti e le decisioni adottati per l'attuazione
della cooperazione rafforzata cui partecipano. Tali atti e decisioni vincolano solo gli Stati
membri partecipanti e sono, se del caso, direttamente applicabili solo in detti Stati. Gli Stati membri
che non partecipano a tale cooperazione non ne ostacolano l'attuazione da parte degli Stati membri
che vi partecipano.
Articolo 44 A
Le spese derivanti dall'attuazione di una cooperazione rafforzata, diverse dalle spese amministrative
che devono sostenere le istituzioni, sono a carico degli Stati membri partecipanti, salvo che il
Consiglio, deliberando all'unanimità di tutti i suoi membri previa consultazione del Parlamento
europeo, decida altrimenti.»
C 80/12 IT Gazzetta ufficiale delle Comunità europee 10.3.2001
14) L'articolo 45 è sostituito dal seguente:
«Articolo 45
Il Consiglio e la Commissione assicurano la coerenza delle azioni intraprese sulla base del presente
titolo, nonché la coerenza di dette azioni con le politiche dell'Unione e della Comunità, e cooperano
a tale scopo.»
15) L'articolo 46 è sostituito dal seguente:
«Articolo 46
Le disposizioni del trattato che istituisce la Comunità europea, del trattato che istituisce la Comunità
europea del carbone e dell'acciaio e del trattato che istituisce la Comunità europea dell'energia
atomica relative alle competenze della Corte di giustizia delle Comunità europee ed all'esercizio
di tali competenze si applicano soltanto alle disposizioni seguenti del presente trattato:
a) le disposizioni che modificano il trattato che istituisce la Comunità economica europea per creare
la Comunità europea, il trattato che istituisce la Comunità europea del carbone e dell'acciaio e il
trattato che istituisce la Comunità europea dell'energia atomica;
b) le disposizioni del titolo VI, alle condizioni previste dall'articolo 35;
c) le disposizioni del titolo VII, alle condizioni previste dagli articoli 11 e 11 A del trattato che
istituisce la Comunità europea e dall'articolo 40 del presente trattato;
d) l'articolo 6, paragrafo 2, per quanto riguarda l'attività delle istituzioni, nella misura in cui la
Corte sia competente a norma dei trattati che istituiscono le Comunità europee e a norma del
presente trattato;
e) unicamente le disposizioni di carattere procedurale di cui all'articolo 7, per le quali la Corte
delibera su richiesta dello Stato membro interessato, entro un termine di un mese a decorrere
dalla data in cui il Consiglio procede alla constatazione prevista da detto articolo;
f) gli articoli da 46 a 53.»
Articolo 2
Il trattato che istituisce la Comunità europea è modificato in base alle disposizioni del presente articolo.
1) L'articolo 11 è sostituito dai seguenti articoli 11 e 11 A:
«Articolo 11
1. Gli Stati membri che intendono instaurare tra loro una cooperazione rafforzata in uno dei
settori di cui al presente trattato trasmettono una richiesta alla Commissione che può presentare al
Consiglio una proposta al riguardo. Qualora la Commissione non presenti una proposta, essa
informa gli Stati membri interessati delle ragioni di tale decisione.
2. L'autorizzazione di procedere a una cooperazione rafforzata di cui al paragrafo 1 è concessa,
nel rispetto degli articoli da 43 a 45 del trattato sull'Unione europea, dal Consiglio, che delibera a
maggioranza qualificata su proposta della Commissione e previa consultazione del Parlamento
europeo. Se la cooperazione rafforzata riguarda un settore che rientra nell'ambito della procedura
di cui all'articolo 251 del presente trattato, è richiesto il parere conforme del Parlamento europeo.
10.3.2001 IT Gazzetta ufficiale delle Comunità europee C 80/13
Un membro del Consiglio può chiedere che la questione sia sottoposta al Consiglio europeo. Una
volta la questione sollevata in tale sede, il Consiglio può deliberare ai sensi del primo comma del
presente paragrafo.
3. Gli atti e le decisioni necessari per l'attuazione delle attività di cooperazione rafforzata sono
soggetti a tutte le disposizioni pertinenti del presente trattato, salvo disposizioni contrarie contenute
nel presente articolo e negli articoli da 43 a 45 del trattato sull'Unione europea.
Articolo 11 A
Ogni Stato membro che desideri partecipare a una cooperazione rafforzata instaurata a norma
dell'articolo 11 notifica tale intenzione al Consiglio e alla Commissione, la quale, entro un termine
di tre mesi dalla data di ricezione della notifica, dà un parere al Consiglio. Entro quattro mesi dalla
data di ricezione della notifica, la Commissione decide sulla richiesta e sulle eventuali misure
specifiche che può ritenere necessarie.»
2) All'articolo 13, il testo attuale diventa paragrafo 1 ed è aggiunto il paragrafo 2 seguente:
«2. In deroga al paragrafo 1, il Consiglio delibera secondo la procedura di cui all'articolo 251
quando adotta misure di incentivazione comunitarie, ad esclusione di qualsiasi armonizzazione delle
disposizioni legislative e regolamentari degli Stati membri, destinate ad appoggiare le azioni degli
Stati membri volte a contribuire alla realizzazione degli obiettivi di cui al paragrafo 1.»
3) L'articolo 18 è sostituito dal seguente:
«Articolo 18
1. Ogni cittadino dell'Unione ha il diritto di circolare e di soggiornare liberamente nel territorio
degli Stati membri, fatte salve le limitazioni e le condizioni previste dal presente trattato e dalle
disposizioni adottate in applicazione dello stesso.
2. Quando un'azione della Comunità risulti necessaria per raggiungere questo obiettivo e salvo
che il presente trattato non abbia previsto poteri di azione a tal fine, il Consiglio può adottare
disposizioni intese a facilitare l'esercizio dei diritti di cui al paragrafo 1. Esso delibera secondo la
procedura di cui all'articolo 251.
3. Il paragrafo 2 non si applica alle disposizioni relative ai passaporti, alle carte d'identità, ai titoli
di soggiorno o altro documento assimilato né alle disposizioni relative alla sicurezza sociale o alla
protezione sociale.»
4) All'articolo 67 è aggiunto il paragrafo seguente:
«5. In deroga al paragrafo 1, il Consiglio adotta secondo la procedura di cui all'articolo 251:
 le misure previste all'articolo 63, punto 1) e punto 2), lettera a), purché il Consiglio abbia
preliminarmente adottato, ai sensi del paragrafo 1 del presente articolo, una normativa comunitaria
che definisca le norme comuni e i principi essenziali che disciplinano tali materie;
 le misure previste all'articolo 65, ad esclusione degli aspetti connessi con il diritto di famiglia.»
C 80/14 IT Gazzetta ufficiale delle Comunità europee 10.3.2001
5) L'articolo 100 è sostituito dal seguente:
«Articolo 100
1. Fatta salva ogni altra procedura prevista dal presente trattato, il Consiglio, deliberando a
maggioranza qualificata su proposta della Commissione, può decidere in merito alle misure adeguate
alla situazione economica, in particolare qualora sorgano gravi difficoltà nell'approvvigionamento
di determinati prodotti.
2. Qualora uno Stato membro si trovi in difficoltà o sia seriamente minacciato da gravi difficoltà
a causa di calamità naturali o di circostanze eccezionali che sfuggono al suo controllo, il Consiglio,
deliberando a maggioranza qualificata su proposta della Commissione, può concedere a determinate
condizioni un'assistenza finanziaria comunitaria allo Stato membro interessato. Il presidente del
Consiglio informa il Parlamento europeo in merito alla decisione presa.»
6) All'articolo 111, il paragrafo 4 è sostituito dal seguente:
«4. Fatto salvo il paragrafo 1, il Consiglio, deliberando a maggioranza qualificata su proposta della
Commissione e previa consultazione della BCE, decide in merito alla posizione della Comunità sul
piano internazionale per quanto riguarda questioni di particolare importanza per l'Unione economica
e monetaria, nonché in merito alla sua rappresentanza in conformità della ripartizione dei
poteri prevista dagli articoli 99 e 105.»
7) All'articolo 123, il paragrafo 4 è sostituito dal seguente:
«4. Alla data di inizio della terza fase, il Consiglio, deliberando all'unanimità degli Stati membri
senza deroga, su proposta della Commissione e previa consultazione della BCE, adotta i tassi di
conversione ai quali le rispettive monete sono irrevocabilmente vincolate e il tasso irrevocabilmente
fissato al quale l'ecu viene a sostituirsi a queste valute, e sarà quindi valuta a pieno diritto. Questa
misura di per sé non modifica il valore esterno dell'ecu. Il Consiglio, deliberando alla maggioranza
qualificata di detti Stati membri su proposta della Commissione e previa consultazione della BCE,
adotta le altre misure necessarie per la rapida introduzione dell'ecu come moneta unica di quegli
Stati membri. Si applica l'articolo 122, paragrafo 5, seconda frase.»
8) L'articolo 133 è sostituito dal seguente:
«Articolo 133
1. La politica commerciale comune è fondata su principi uniformi, specialmente per quanto
concerne le modificazioni tariffarie, la conclusione di accordi tariffari e commerciali, l'uniformazione
delle misure di liberalizzazione, la politica di esportazione, nonché le misure di difesa
commerciale, tra cui quelle da adottarsi in casi di dumping e di sovvenzioni.
2. La Commissione presenta al Consiglio proposte per l'attuazione della politica commerciale
comune.
3. Qualora si debbano negoziare accordi con uno o più Stati o organizzazioni internazionali, la
Commissione presenta raccomandazioni al Consiglio, che l'autorizza ad aprire i negoziati necessari.
Spetta al Consiglio e alla Commissione adoperarsi affinché gli accordi negoziati siano compatibili
con le politiche e norme interne della Comunità.
10.3.2001 IT Gazzetta ufficiale delle Comunità europee C 80/15
Tali negoziati sono condotti dalla Commissione in consultazione con un comitato speciale designato
dal Consiglio per assisterla in questo compito e nel quadro delle direttive che il Consiglio può
impartirle. La Commissione riferisce periodicamente al comitato speciale sui progressi dei negoziati.
Le pertinenti disposizioni dell'articolo 300 sono applicabili.
4. Nell'esercizio delle competenze che gli sono conferite dal presente articolo, il Consiglio delibera
a maggioranza qualificata.
5. I paragrafi da 1 a 4 si applicano anche alla negoziazione e alla conclusione di accordi nei
settori degli scambi di servizi e degli aspetti commerciali della proprietà intellettuale, nella misura in
cui detti accordi non rientrino in detti paragrafi e fatto salvo il paragrafo 6.
In deroga al paragrafo 4, il Consiglio delibera all'unanimità per la negoziazione e la conclusione di
un accordo in uno dei settori di cui al primo comma qualora tale accordo contenga disposizioni per
le quali è richiesta l'unanimità per l'adozione di norme interne o qualora l'accordo riguardi un
settore nel quale la Comunità non ha ancora esercitato, con l'adozione di norme interne, le sue
competenze in virtù del presente trattato.
Il Consiglio delibera all'unanimità per la negoziazione e conclusione di un accordo di natura
orizzontale nella misura in cui questo riguardi anche il precedente comma o il paragrafo 6, secondo
comma.
Il presente paragrafo lascia impregiudicata la facoltà degli Stati membri di mantenere o concludere
accordi con paesi terzi o con organizzazioni internazionali, purché tali accordi siano conformi al
diritto comunitario e agli altri accordi internazionali pertinenti.
6. Il Consiglio non può concludere un accordo contenente disposizioni che esulino dalle competenze
interne della Comunità, in particolare ove esse comportino un'armonizzazione delle disposizioni
legislative o regolamentari degli Stati membri in un settore in cui il presente trattato esclude
tale armonizzazione.
Al riguardo, in deroga al paragrafo 5, primo comma, gli accordi nei settori degli scambi di servizi
culturali e audiovisivi, di servizi didattici nonché di servizi sociali e relativi alla salute umana
rientrano nella competenza ripartita della Comunità e degli Stati membri. La loro negoziazione
richiede pertanto, oltre a una decisione comunitaria adottata conformemente alle pertinenti disposizioni
dell'articolo 300, il comune accordo degli Stati membri. Gli accordi così negoziati sono
conclusi congiuntamente dalla Comunità e dagli Stati membri.
La negoziazione e la conclusione di accordi internazionali nel settore dei trasporti restano soggette
alle disposizioni del titolo V e dell'articolo 300.
7. Fatto salvo il paragrafo 6, primo comma, il Consiglio, deliberando all'unanimità su proposta
della Commissione e previa consultazione del Parlamento europeo, può estendere l'applicazione dei
paragrafi da 1 a 4 ai negoziati e accordi internazionali in materia di proprietà intellettuale, nella
misura in cui essi non rientrino nel paragrafo 5.»
C 80/16 IT Gazzetta ufficiale delle Comunità europee 10.3.2001
9) L'articolo 137 è sostituito dal seguente:
«Articolo 137
1. Per conseguire gli obiettivi previsti all'articolo 136, la Comunità sostiene e completa l'azione
degli Stati membri nei seguenti settori:
a) miglioramento, in particolare, dell'ambiente di lavoro, per proteggere la sicurezza e la salute dei
lavoratori,
b) condizioni di lavoro,
c) sicurezza sociale e protezione sociale dei lavoratori,
d) protezione dei lavoratori in caso di risoluzione del contratto di lavoro,
e) informazione e consultazione dei lavoratori,
f) rappresentanza e difesa collettiva degli interessi dei lavoratori e dei datori di lavoro, compresa la
cogestione, fatto salvo il paragrafo 5,
g) condizioni di impiego dei cittadini dei paesi terzi che soggiornano legalmente nel territorio della
Comunità,
h) integrazione delle persone escluse dal mercato del lavoro, fatto salvo l'articolo 150,
i) parità tra uomini e donne per quanto riguarda le opportunità sul mercato del lavoro ed il
trattamento sul lavoro,
j) lotta contro l'esclusione sociale,
k) modernizzazione dei regimi di protezione sociale, fatto salvo il disposto della lettera c).
2. A tal fine il Consiglio:
a) può adottare misure destinate a incoraggiare la cooperazione tra Stati membri attraverso iniziative
volte a migliorare la conoscenza, a sviluppare gli scambi di informazioni e di migliori prassi,
a promuovere approcci innovativi e a valutare le esperienze fatte, ad esclusione di qualsiasi
armonizzazione delle disposizioni legislative e regolamentari degli Stati membri;
b) può adottare nei settori di cui al paragrafo 1, lettere da a) a i), mediante direttive, le prescrizioni
minime applicabili progressivamente, tenendo conto delle condizioni e delle normative tecniche
esistenti in ciascuno Stato membro. Tali direttive evitano di imporre vincoli amministrativi,
finanziari e giuridici di natura tale da ostacolare la creazione e lo sviluppo di piccole e medie
imprese.
Il Consiglio delibera secondo la procedura di cui all'articolo 251 previa consultazione del Comitato
economico e sociale e del Comitato delle regioni, tranne che nei settori di cui al paragrafo 1,
lettere c), d), f) e g) del presente articolo, per i quali il Consiglio delibera all'unanimità, su proposta
della Commissione e previa consultazione del Parlamento europeo e di detti Comitati. Il Consiglio,
deliberando all'unanimità, su proposta della Commissione e previa consultazione del Parlamento
europeo, può decidere di rendere applicabile al paragrafo 1, lettere d), f) e g) del presente articolo, la
procedura di cui all'articolo 251.
10.3.2001 IT Gazzetta ufficiale delle Comunità europee C 80/17
3. Uno Stato membro può affidare alle parti sociali, a loro richiesta congiunta, il compito di
mettere in atto le direttive prese a norma del paragrafo 2.
In tal caso esso si assicura che, al più tardi alla data in cui una direttiva deve essere recepita a norma
dell'articolo 249, le parti sociali abbiano stabilito mediante accordo le necessarie disposizioni, fermo
restando che lo Stato membro interessato deve adottare le misure necessarie che gli permettano di
garantire in qualsiasi momento i risultati imposti da detta direttiva.
4. Le disposizioni adottate a norma del presente articolo:
 non compromettono la facoltà riconosciuta agli Stati membri di definire i principi fondamentali
del loro sistema di sicurezza sociale e non devono incidere sensibilmente sull'equilibrio finanziario
dello stesso,
 non ostano a che uno Stato membro mantenga o stabilisca misure, compatibili con il presente
trattato, che prevedano una maggiore protezione.
5. Le disposizioni del presente articolo non si applicano alle retribuzioni, al diritto di associazione,
al diritto di sciopero né al diritto di serrata.»
10) All'articolo 139, paragrafo 2, il secondo comma è sostituito dal seguente:
«Il Consiglio delibera a maggioranza qualificata, salvo allorché l'accordo in questione contiene una o
più disposizioni relative ad uno dei settori per i quali è richiesta l'unanimità a norma dell'articolo
137, paragrafo 2. In tal caso il Consiglio delibera all'unanimità.»
11) L'articolo 144 è sostituito dal seguente:
«Articolo 144
Il Consiglio, previa consultazione del Parlamento europeo, istituisce un comitato per la protezione
sociale a carattere consultivo, al fine di promuovere la cooperazione in materia di protezione sociale
tra gli Stati membri e con la Commissione. Il comitato è incaricato:
 di seguire la situazione sociale e lo sviluppo delle politiche di protezione sociale negli Stati
membri e nella Comunità;
 di agevolare gli scambi di informazioni, esperienze e buone prassi tra gli Stati membri e con la
Commissione;
 fatto salvo l'articolo 207, di elaborare relazioni, formulare pareri o intraprendere altre attività nei
settori di sua competenza, su richiesta del Consiglio o della Commissione o di propria iniziativa.
Nell'esercizio delle sue funzioni, il comitato stabilisce contatti appropriati con le parti sociali.
Ogni Stato membro e la Commissione nominano due membri del comitato.»
C 80/18 IT Gazzetta ufficiale delle Comunità europee 10.3.2001
12) All'articolo 157, il paragrafo 3 è sostituito dal seguente:
«3. La Comunità contribuisce alla realizzazione degli obiettivi di cui al paragrafo 1 attraverso
politiche ed azioni da essa attuate ai sensi di altre disposizioni del presente trattato. Il Consiglio,
deliberando secondo la procedura di cui all'articolo 251 e previa consultazione del Comitato
economico e sociale, può decidere misure specifiche, destinate a sostenere le azioni svolte negli
Stati membri al fine di realizzare gli obiettivi di cui al paragrafo 1.
Il presente titolo non costituisce una base per l'introduzione da parte della Comunità di qualsivoglia
misura che possa generare distorsioni di concorrenza o che comporti disposizioni fiscali o disposizioni
relative ai diritti ed interessi dei lavoratori dipendenti.»
13) All'articolo 159, il terzo comma è sostituito dal seguente:
«Le azioni specifiche che si rivelassero necessarie al di fuori dei Fondi, fatte salve le misure decise
nell'ambito delle altre politiche della Comunità, possono essere adottate dal Consiglio, che delibera
secondo la procedura di cui all'articolo 251 e previa consultazione del Comitato economico e
sociale e del Comitato delle regioni.»
14) All'articolo 161 è aggiunto il terzo comma seguente:
«A decorrere dal 1o gennaio 2007, il Consiglio delibera a maggioranza qualificata su proposta della
Commissione, previo parere conforme del Parlamento europeo e previa consultazione del Comitato
economico e sociale e del Comitato delle regioni, nel caso in cui le prospettive finanziarie pluriennali
applicabili a decorrere dal 1o gennaio 2007 e il pertinente accordo interistituzionale siano stati
adottati a tale data. In caso contrario la procedura prevista nel presente comma è applicabile a
decorrere dalla data della loro adozione.»
15) All'articolo 175, il paragrafo 2 è sostituito dal seguente:
«2. In deroga alla procedura decisionale di cui al paragrafo 1 e fatto salvo l'articolo 95, il
Consiglio, deliberando all'unanimità su proposta della Commissione e previa consultazione del
Parlamento europeo, del Comitato economico e sociale e del Comitato delle regioni adotta:
a) disposizioni aventi principalmente natura fiscale;
b) misure aventi incidenza;
 sull'assetto territoriale;
 sulla gestione quantitativa delle risorse idriche o aventi rapporto diretto o indiretto con la
disponibilità delle stesse;
 sulla destinazione dei suoli, ad eccezione della gestione dei residui;
c) misure aventi una sensibile incidenza sulla scelta di uno Stato membro tra diverse fonti di energia
e sulla struttura generale dell'approvvigionamento energetico del medesimo.
Il Consiglio, deliberando alle condizioni stabilite nel primo comma, può definire le materie cui è
fatto riferimento nel presente paragrafo sulle quali le decisioni devono essere prese a maggioranza
qualificata.»
10.3.2001 IT Gazzetta ufficiale delle Comunità europee C 80/19
16) Nella parte terza è aggiunto il titolo seguente:
«Titolo XXI
COOPERAZIONE ECONOMICA, FINANZIARIA E TECNICA CON I PAESI TERZI
Articolo 181 a)
1. Fatte salve le altre disposizioni del presente trattato, segnatamente quelle del titolo XX, la
Comunità conduce, nel quadro delle sue competenze, azioni di cooperazione economica, finanziaria
e tecnica con paesi terzi. Tali azioni sono complementari a quelle condotte dagli Stati membri e
coerenti con la politica di sviluppo della Comunità.
La politica della Comunità in questo settore contribuisce all'obiettivo generale di sviluppo e consolidamento
della democrazia e dello Stato di diritto, nonché al rispetto dei diritti dell'uomo e delle
libertà fondamentali.
2. Il Consiglio, deliberando a maggioranza qualificata su proposta della Commissione e previa
consultazione del Parlamento europeo, adotta le misure necessarie per dare attuazione al paragrafo 1.
Il Consiglio delibera all'unanimità per gli accordi di associazione di cui all'articolo 310 nonché per
gli accordi da concludere con Stati candidati all'adesione all'Unione.
3. Nell'ambito delle rispettive competenze, la Comunità e gli Stati membri cooperano con i paesi
terzi e con le competenti organizzazioni internazionali. Le modalità della cooperazione della Comunit
à possono formare oggetto di accordi tra questa e i terzi interessati, negoziati e conclusi
conformemente all'articolo 300.
Il primo comma non pregiudica la competenza degli Stati membri a negoziare nelle sedi internazionali
e a concludere accordi internazionali.»
17) All'articolo 189, il secondo comma è sostituito dal seguente:
«Il numero dei membri del Parlamento europeo non può essere superiore a settecentotrentadue.»
18) All'articolo 190, il paragrafo 5 è sostituito dal seguente:
«5. Previo parere della Commissione e con l'approvazione del Consiglio, che delibera a maggioranza
qualificata, il Parlamento europeo stabilisce lo statuto e le condizioni generali per l'esercizio
delle funzioni dei suoi membri. Per le norme o le condizioni relative al regime fiscale dei membri o
ex membri è richiesta l'unanimità in sede di Consiglio.»
19) All'articolo 191 è aggiunto il secondo comma seguente:
«Il Consiglio, deliberando secondo la procedura di cui all'articolo 251, determina lo statuto dei
partiti politici a livello europeo, in particolare le norme relative al loro finanziamento.»
20) All'articolo 207, il paragrafo 2 è sostituito dal seguente:
«2. Il Consiglio è assistito dal Segretariato generale, sotto la responsabilità di un Segretario
generale, Alto Rappresentante per la politica estera e di sicurezza comune, coadiuvato da un
Segretario generale aggiunto che è responsabile del funzionamento del Segretariato generale. Il
Segretario generale ed il Segretario generale aggiunto sono nominati dal Consiglio, che delibera a
maggioranza qualificata.
Il Consiglio decide in merito all'organizzazione del Segretariato generale.»
C 80/20 IT Gazzetta ufficiale delle Comunità europee 10.3.2001
21) L'articolo 210 è sostituito dal seguente:
«Articolo 210
Il Consiglio, deliberando a maggioranza qualificata, fissa gli stipendi, indennità e pensioni del
presidente e dei membri della Commissione, del presidente, dei giudici, degli avvocati generali e
del cancelliere della Corte di giustizia, nonché dei membri e del cancelliere del Tribunale di primo
grado. Esso fissa altresì, sempre a maggioranza qualificata, tutte le indennità sostitutive di retribuzione.
»
22) All'articolo 214, il paragrafo 2 è sostituito dal seguente:
«2. Il Consiglio, riunito a livello di capi di Stato o di governo e deliberando a maggioranza
qualificata, designa la persona che intende nominare presidente della Commissione; tale designazione
è approvata dal Parlamento europeo.
Il Consiglio, deliberando a maggioranza qualificata e di comune accordo con il presidente designato,
adotta l'elenco delle altre persone che intende nominare membri della Commissione, redatto conformemente
alle proposte presentate da ciascuno Stato membro.
Il presidente e gli altri membri della Commissione così designati sono soggetti, collettivamente, ad
un voto di approvazione da parte del Parlamento europeo. Dopo l'approvazione del Parlamento
europeo, il presidente e gli altri membri della Commissione sono nominati dal Consiglio, che
delibera a maggioranza qualificata.»
23) L'articolo 215 è sostituito dal seguente:
«Articolo 215
A parte i rinnovi regolari e i decessi, le funzioni dei membri della Commissione cessano individualmente
per dimissioni volontarie o d'ufficio.
Il membro dimissionario o deceduto è sostituito per la restante durata del suo mandato da un nuovo
membro, nominato dal Consiglio che delibera a maggioranza qualificata. Il Consiglio, deliberando
all'unanimità, può decidere che non vi è motivo di procedere ad una sostituzione.
In caso di dimissioni volontarie, di dimissioni d'ufficio o di decesso, il presidente è sostituito per la
restante durata del suo mandato. Per la sua sostituzione si applica la procedura prevista dall'articolo
214, paragrafo 2.
Salvo in caso di dimissioni d'ufficio, previste dall'articolo 216, i membri della Commissione restano
in carica fino a quando non si sia provveduto alla loro sostituzione ovvero fintanto che il Consiglio
decida che non vi è motivo di procedere alla sostituzione, conformemente al secondo comma del
presente articolo.»
24) L'articolo 217 è sostituito dal seguente:
«Articolo 217
1. La Commissione agisce nel quadro degli orientamenti politici del suo presidente, che ne decide
l'organizzazione interna per garantire la coerenza, l'efficacia e la collegialità della sua azione.
2. Le competenze che spettano alla Commissione sono strutturate e ripartite fra i membri dal
presidente. Il presidente può modificare la ripartizione delle competenze nel corso del mandato. I
membri della Commissione esercitano le funzioni loro attribuite dal presidente, sotto la sua autorità.
10.3.2001 IT Gazzetta ufficiale delle Comunità europee C 80/21
3. Previa approvazione del collegio, il presidente nomina dei vicepresidenti tra i membri della
Commissione.
4. Un membro della Commissione rassegna le dimissioni se il presidente, previa approvazione del
collegio, glielo chiede.»
25) All'articolo 219 è soppresso il primo comma.
26) L'articolo 220 è sostituito dal seguente:
«Articolo 220
La Corte di giustizia e il Tribunale di primo grado assicurano, nell'ambito delle rispettive competenze,
il rispetto del diritto nell'interpretazione e nell'applicazione del presente trattato.
Al Tribunale di primo grado possono inoltre essere affiancate, alle condizioni di cui all'articolo
225 A, camere giurisdizionali incaricate di esercitare, in taluni settori specifici, competenze giurisdizionali
previste dal presente trattato.»
27) L'articolo 221 è sostituito dal seguente:
«Articolo 221
La Corte di giustizia è composta di un giudice per Stato membro.
La Corte di giustizia si riunisce in sezioni o in grande sezione, conformemente alle regole previste a
tal fine dallo statuto della Corte di giustizia.
Ove ciò sia previsto dallo statuto, la Corte di giustizia può riunirsi anche in seduta plenaria.»
28) L'articolo 222 è sostituito dal seguente:
«Articolo 222
La Corte di giustizia è assistita da otto avvocati generali. Ove ciò sia richiesto dalla Corte di giustizia,
il Consiglio, deliberando all'unanimità, può aumentare il numero degli avvocati generali.
L'avvocato generale ha l'ufficio di presentare pubblicamente con assoluta imparzialità e in piena
indipendenza conclusioni motivate sulle cause che, conformemente allo statuto della Corte di
giustizia, richiedono il suo intervento.»
29) L'articolo 223 è sostituito dal seguente:
«Articolo 223
I giudici e gli avvocati generali della Corte di giustizia, scelti tra personalità che offrano tutte le
garanzie di indipendenza e che riuniscano le condizioni richieste per l'esercizio, nei rispettivi paesi,
delle più alte funzioni giurisdizionali, ovvero che siano giureconsulti di notoria competenza, sono
nominati di comune accordo per sei anni dai governi degli Stati membri.
Ogni tre anni si procede a un rinnovo parziale dei giudici e degli avvocati generali, alle condizioni
previste dallo statuto della Corte di giustizia.
I giudici designano tra loro, per tre anni, il presidente della Corte di giustizia. Il suo mandato è
rinnovabile.
C 80/22 IT Gazzetta ufficiale delle Comunità europee 10.3.2001
I giudici e gli avvocati generali uscenti possono essere nuovamente nominati.
La Corte di giustizia nomina il proprio cancelliere, di cui fissa lo statuto.
La Corte di giustizia stabilisce il proprio regolamento di procedura. Tale regolamento è sottoposto
all'approvazione del Consiglio, che delibera a maggioranza qualificata.»
30) L'articolo 224 è sostituito dal seguente:
«Articolo 224
Il Tribunale di primo grado è composto di almeno un giudice per Stato membro. Il numero dei
giudici è stabilito dallo statuto della Corte di giustizia. Lo statuto può prevedere che il Tribunale sia
assistito da avvocati generali.
I membri del Tribunale di primo grado sono scelti tra persone che offrano tutte le garanzie di
indipendenza e possiedano la capacità per l'esercizio di alte funzioni giurisdizionali. Essi sono
nominati di comune accordo per sei anni dai governi degli Stati membri. Ogni tre anni si procede
a un rinnovo parziale. I membri uscenti possono essere nuovamente nominati.
I giudici designano tra loro, per tre anni, il presidente del Tribunale di primo grado. Il suo mandato
è rinnovabile.
Il Tribunale di primo grado nomina il proprio cancelliere, di cui fissa lo statuto.
Il Tribunale di primo grado stabilisce il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo quanto diversamente disposto dallo statuto della Corte di giustizia, le disposizioni del presente
trattato relative alla Corte di giustizia sono applicabili al Tribunale di primo grado.»
31) L'articolo 225 è sostituito dal seguente:
«Articolo 225
1. Il Tribunale di primo grado è competente a conoscere in primo grado dei ricorsi di cui agli
articoli 230, 232, 235, 236 e 238, ad eccezione di quelli attribuiti a una camera giurisdizionale e di
quelli che lo statuto riserva alla Corte di giustizia. Lo statuto può prevedere che il Tribunale di
primo grado sia competente per altre categorie di ricorsi.
Le decisioni emesse dal Tribunale di primo grado ai sensi del presente paragrafo possono essere
oggetto di impugnazione dinanzi alla Corte di giustizia per i soli motivi di diritto e alle condizioni
ed entro i limiti previsti dallo statuto.
2. Il Tribunale di primo grado è competente a conoscere dei ricorsi proposti contro le decisioni
delle camere giurisdizionali istituite in applicazione dell'articolo 225 A.
Le decisioni emesse dal Tribunale di primo grado ai sensi del presente paragrafo possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.
3. Il Tribunale di primo grado è competente a conoscere delle questioni pregiudiziali, sottoposte
ai sensi dell'articolo 234, in materie specifiche determinate dallo statuto.
10.3.2001 IT Gazzetta ufficiale delle Comunità europee C 80/23
Il Tribunale di primo grado, ove ritenga che la causa richieda una decisione di principio che
potrebbe compromettere l'unità o la coerenza del diritto comunitario, può rinviare la causa dinanzi
alla Corte di giustizia affinché si pronunci.
Le decisioni emesse dal Tribunale di primo grado su questioni pregiudiziali possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.»
32) È inserito l'articolo seguente:
«Articolo 225 A
Il Consiglio, deliberando all'unanimità su proposta della Commissione e previa consultazione del
Parlamento europeo e della Corte di giustizia, o su richiesta della Corte di giustizia e previa
consultazione del Parlamento europeo e della Commissione, può istituire camere giurisdizionali
incaricate di conoscere in primo grado di talune categorie di ricorsi proposti in materie specifiche.
La decisione sull'istituzione di una camera giurisdizionale stabilisce le regole relative alla composizione
di tale camera e precisa la portata delle competenze ad essa conferite.
Le decisioni delle camere giurisdizionali possono essere oggetto di impugnazione per i soli motivi di
diritto o, qualora la decisione sull'istituzione della camera lo preveda, anche per motivi di fatto,
dinanzi al Tribunale di primo grado.
I membri delle camere giurisdizionali sono scelti tra persone che offrano tutte le garanzie di
indipendenza e possiedano la capacità per l'esercizio di funzioni giurisdizionali. Essi sono nominati
dal Consiglio, che delibera all'unanimità.
Le camere giurisdizionali stabiliscono il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo ove diversamente disposto dalla decisione sull'istituzione della camera giurisdizionale, le
disposizioni del presente trattato relative alla Corte di giustizia e le disposizioni dello statuto della
Corte di giustizia si applicano alle camere giurisdizionali.»
33) È inserito l'articolo seguente:
«Articolo 229 A
Fatte salve le altre disposizioni del presente trattato, il Consiglio, deliberando all'unanimità su
proposta della Commissione e previa consultazione del Parlamento europeo, può adottare disposizioni
intese ad attribuire alla Corte di giustizia, nella misura da esso stabilita, la competenza a
pronunciarsi su controversie connesse con l'applicazione degli atti adottati in base al presente
trattato che creano titoli comunitari di proprietà industriale. Il Consiglio raccomanda l'adozione
di siffatte disposizioni da parte degli Stati membri conformemente alle loro rispettive norme
costituzionali.»
34) All'articolo 230, il secondo e il terzo comma sono sostituiti dai seguenti:
«A tal fine, la Corte è competente a pronunciarsi sui ricorsi per incompetenza, violazione delle
forme sostanziali, violazione del presente trattato o di qualsiasi regola di diritto relativa alla sua
applicazione, ovvero per sviamento di potere, proposti da uno Stato membro, dal Parlamento
europeo, dal Consiglio o dalla Commissione.
C 80/24 IT Gazzetta ufficiale delle Comunità europee 10.3.2001
La Corte di giustizia è competente, alle stesse condizioni, a pronunciarsi sui ricorsi che la Corte dei
conti e la BCE propongono per salvaguardare le proprie prerogative.»
35) L'articolo 245 è sostituito dal seguente:
«Articolo 245
Lo statuto della Corte di giustizia è stabilito con un protocollo separato.
Il Consiglio, deliberando all'unanimità su richiesta della Corte di giustizia e previa consultazione del
Parlamento europeo e della Commissione, o su richiesta della Commissione e previa consultazione
del Parlamento europeo e della Corte di giustizia, può modificare le disposizioni dello statuto, ad
eccezione del titolo I dello stesso.»
36) L'articolo 247 è modificato come segue:
a) il paragrafo 1 è sostituito dal seguente:
«1. La Corte dei conti è composta di un cittadino di ciascuno Stato membro.»;
b) il paragrafo 3 è sostituito dal seguente:
«3. I membri della Corte dei conti sono nominati per un periodo di sei anni. Il Consiglio,
deliberando a maggioranza qualificata previa consultazione del Parlamento europeo, adotta
l'elenco dei membri, redatto conformemente alle proposte presentate da ciascuno Stato membro.
Il mandato dei membri della Corte dei conti è rinnovabile.
I membri designano tra loro, per tre anni, il presidente della Corte dei conti. Il suo mandato è
rinnovabile.»
37) L'articolo 248 è modificato come segue:
a) il paragrafo 1 è sostituito dal seguente:
«1. La Corte dei conti esamina i conti di tutte le entrate e le spese della Comunità. Esamina del
pari i conti di tutte le entrate e le spese di ogni organismo creato dalla Comunità, nella misura in
cui l'atto costitutivo non escluda tale esame.
La Corte dei conti presenta al Parlamento europeo e al Consiglio una dichiarazione in cui attesta
l'affidabilità dei conti e la legittimità e la regolarità delle relative operazioni, che è pubblicata
nella Gazzetta ufficiale dell'Unione europea. Detta dichiarazione può essere completata da valutazioni
specifiche per ciascuno dei settori principali dell'attività comunitaria.»;
b) il paragrafo 4 è sostituito dal seguente:
«4. Dopo la chiusura di ciascun esercizio, la Corte dei conti stende una relazione annua.
Questa è trasmessa alle altre istituzioni della Comunità ed è pubblicata nella Gazzetta ufficiale
dell'Unione europea, accompagnata dalle risposte delle istituzioni alle osservazioni della Corte dei
conti.
La Corte dei conti può inoltre presentare in ogni momento le sue osservazioni su problemi
particolari sotto forma, tra l'altro, di relazioni speciali e dare pareri su richiesta di una delle altre
istituzioni della Comunità.
10.3.2001 IT Gazzetta ufficiale delle Comunità europee C 80/25
Essa adotta le relazioni annue, le relazioni speciali o i pareri a maggioranza dei membri che la
compongono. Ha tuttavia la possibilità di istituire nel suo ambito delle sezioni per adottare
talune categorie di relazioni o di pareri, alle condizioni previste nel suo regolamento interno.
Essa assiste il Parlamento europeo e il Consiglio nell'esercizio della loro funzione di controllo
dell'esecuzione del bilancio.
La Corte dei conti stabilisce il proprio regolamento interno. Tale regolamento è sottoposto
all'approvazione del Consiglio, che delibera a maggioranza qualificata.»
38) All'articolo 254, paragrafi 1 e 2, i termini «Gazzetta ufficiale delle Comunità europee» sono sostituiti dai
termini «Gazzetta ufficiale dell'Unione europea».
39) L'articolo 257 è sostituito dal seguente:
«Articolo 257
È istituito un Comitato economico e sociale, a carattere consultivo.
Il Comitato è costituito da rappresentanti delle varie componenti di carattere economico e sociale
della società civile organizzata, in particolare dei produttori, agricoltori, vettori, lavoratori, commercianti
e artigiani, nonché delle libere professioni, dei consumatori e dell'interesse generale.»
40) L'articolo 258 è sostituito dal seguente:
«Articolo 258
Il numero dei membri del Comitato economico e sociale non può essere superiore a trecentocinquanta.
Il numero dei membri del Comitato è fissato come segue:
Belgio 12
Danimarca 9
Germania 24
Grecia 12
Spagna 21
Francia 24
Irlanda 9
Italia 24
Lussemburgo 6
Paesi Bassi 12
Austria 12
Portogallo 12
Finlandia 9
Svezia 12
Regno Unito 24
I membri del Comitato non devono essere vincolati da alcun mandato imperativo. Essi esercitano le
loro funzioni in piena indipendenza, nell'interesse generale della Comunità.
Il Consiglio, deliberando a maggioranza qualificata, fissa le indennità dei membri del Comitato.»
C 80/26 IT Gazzetta ufficiale delle Comunità europee 10.3.2001
41) All'articolo 259, il paragrafo 1 è sostituito dal seguente:
«1. I membri del Comitato sono nominati su proposta degli Stati membri per quattro anni. Il
Consiglio, deliberando a maggioranza qualificata, adotta l'elenco dei membri redatto conformemente
alle proposte presentate da ciascuno Stato membro. Il mandato dei membri del Comitato è rinnovabile.
»
42) L'articolo 263 è sostituito dal seguente:
«Articolo 263
È istituito un comitato a carattere consultivo, in appresso designato Comitato delle regioni,
composto di rappresentanti delle collettività regionali e locali, titolari di un mandato elettorale
nell'ambito di una collettività regionale o locale oppure politicamente responsabili dinanzi a un'assemblea
eletta.
Il numero dei membri del Comitato delle regioni non può essere superiore a trecentocinquanta.
Il numero dei membri del Comitato è fissato come segue:
Belgio 12
Danimarca 9
Germania 24
Grecia 12
Spagna 21
Francia 24
Irlanda 9
Italia 24
Lussemburgo 6
Paesi Bassi 12
Austria 12
Portogallo 12
Finlandia 9
Svezia 12
Regno Unito 24
I membri del Comitato nonché un numero uguale di supplenti sono nominati, su proposta dei
rispettivi Stati membri, per quattro anni. Il loro mandato è rinnovabile. Il Consiglio, deliberando a
maggioranza qualificata, adotta l'elenco dei membri e dei supplenti redatto conformemente alle
proposte presentate da ciascuno Stato membro. Alla scadenza del mandato di cui al primo comma
in virtù del quale sono stati proposti, il mandato dei membri del Comitato termina automaticamente
e essi sono sostituiti per la restante durata di detto mandato secondo la medesima procedura. I
membri del Comitato non possono essere nel contempo membri del Parlamento europeo.
I membri del Comitato non devono essere vincolati da alcun mandato imperativo. Essi esercitano le
loro funzioni in piena indipendenza, nell'interesse generale della Comunità.»
43) L'articolo 266 è sostituito dal seguente:
«Articolo 266
La Banca europea per gli investimenti è dotata di personalità giuridica.
Sono membri della Banca europea per gli investimenti gli Stati membri.
10.3.2001 IT Gazzetta ufficiale delle Comunità europee C 80/27
Lo statuto della Banca europea per gli investimenti costituisce l'oggetto di un protocollo allegato al
presente trattato. Il Consiglio, deliberando all'unanimità su richiesta della Banca europea per gli
investimenti e previa consultazione del Parlamento europeo e della Commissione, o su richiesta
della Commissione e previa consultazione del Parlamento europeo e della Banca europea per gli
investimenti, può modificare gli articoli 4, 11 e 12 e l'articolo 18, paragrafo 5 di detto statuto.»
44) L'articolo 279 è sostituito dal seguente:
«Articolo 279
1. Il Consiglio, deliberando all'unanimità su proposta della Commissione e previa consultazione
del Parlamento europeo e parere della Corte dei conti:
a) stabilisce i regolamenti finanziari che specificano in particolare le modalità relative all'elaborazione
ed esecuzione del bilancio e al rendimento e alla verifica dei conti;
b) determina le norme ed organizza il controllo della responsabilità dei controllori finanziari,
ordinatori e contabili.
A decorrere dal 1o gennaio 2007, il Consiglio delibera a maggioranza qualificata su proposta della
Commissione e previa consultazione del Parlamento europeo e parere della Corte dei conti.
2. Il Consiglio, deliberando all'unanimità su proposta della Commissione e previa consultazione
del Parlamento europeo e parere della Corte dei conti, fissa le modalità e la procedura secondo le
quali le entrate di bilancio previste dal regime delle risorse proprie della Comunità sono messe a
disposizione della Commissione e determina le misure da applicare per far fronte eventualmente alle
esigenze di tesoreria.»
45) L'articolo 290 è sostituito dal seguente:
«Articolo 290
Il regime linguistico delle istituzioni della Comunità è fissato, senza pregiudizio delle disposizioni
previste dallo statuto della Corte di giustizia, dal Consiglio, che delibera all'unanimità.»
46) L'articolo 300 è modificato come segue:
a) al paragrafo 2 il secondo e il terzo comma sono sostituiti dai seguenti:
«In deroga alle norme previste dal paragrafo 3, si applicano le stesse procedure alle decisioni
volte a sospendere l'applicazione di un accordo e allo scopo di stabilire le posizioni da adottare a
nome della Comunità in un organismo istituito da un accordo, se tale organismo deve adottare
decisioni che hanno effetti giuridici, fatta eccezione per le decisioni che integrano o modificano il
quadro istituzionale dell'accordo.
Il Parlamento europeo è immediatamente e pienamente informato di qualsiasi decisione, adottata
a norma del presente paragrafo, relativa all'applicazione provvisoria o alla sospensione di accordi,
ovvero alla definizione della posizione della Comunità nell'ambito di un organismo istituito da
un accordo.»;
b) il paragrafo 6 è sostituito dal seguente:
«6. Il Parlamento europeo, il Consiglio, la Commissione o uno Stato membro possono domandare
il parere della Corte di giustizia circa la compatibilità di un accordo previsto con le
disposizioni del presente trattato. Quando la Corte di giustizia abbia espresso parere negativo,
l'accordo può entrare in vigore soltanto alle condizioni stabilite dall'articolo 48 del trattato
sull'Unione europea.»
C 80/28 IT Gazzetta ufficiale delle Comunità europee 10.3.2001
47) L'articolo 309 è modificato come segue:
a) al paragrafo 1, i termini «articolo 7, paragrafo 2» sono sostituiti dai termini «articolo 7, paragrafo
3»;
b) al paragrafo 2, i termini «articolo 7, paragrafo 1» sono sostituiti dai termini «articolo 7, paragrafo
2».
Articolo 3
Il trattato che istituisce la Comunità europea dell'energia atomica è modificato in base alle disposizioni
del presente articolo.
1) All'articolo 107, il secondo comma è sostituito dal seguente:
«Il numero dei membri del Parlamento europeo non può essere superiore a settecentotrentadue.»
2) All'articolo 108, il paragrafo 5 è sostituito dal seguente:
«5. Previo parere della Commissione e con l'approvazione del Consiglio, che delibera a maggioranza
qualificata, il Parlamento europeo stabilisce lo statuto e le condizioni generali per l'esercizio
delle funzioni dei suoi membri. Per le norme o le condizioni relative al regime fiscale dei membri o
ex membri è richiesta l'unanimità in sede di Consiglio.»
3) All'articolo 121, il paragrafo 2 è sostituito dal seguente:
«2. Il Consiglio è assistito dal Segretariato generale, sotto la responsabilità di un Segretario
generale, Alto Rappresentante per la politica estera e di sicurezza comune, coadiuvato da un
Segretario generale aggiunto che è responsabile del funzionamento del Segretariato generale. Il
Segretario generale ed il Segretario generale aggiunto sono nominati dal Consiglio, che delibera a
maggioranza qualificata.
Il Consiglio decide in merito all'organizzazione del Segretariato generale.»
4) All'articolo 127, il paragrafo 2 è sostituito dal seguente:
«2. Il Consiglio, riunito a livello di capi di Stato o di governo e deliberando a maggioranza
qualificata, designa la persona che intende nominare presidente della Commissione; tale designazione
è approvata dal Parlamento europeo.
Il Consiglio, deliberando a maggioranza qualificata e di comune accordo con il presidente designato,
adotta l'elenco delle altre persone che intende nominare membri della Commissione, redatto conformemente
alle proposte presentate da ciascuno Stato membro.
Il presidente e gli altri membri della Commissione così designati sono soggetti, collettivamente, ad
un voto di approvazione da parte del Parlamento europeo. Dopo l'approvazione del Parlamento
europeo, il presidente e gli altri membri della Commissione sono nominati dal Consiglio, che
delibera a maggioranza qualificata.»
5) L'articolo 128 è sostituito dal seguente:
«Articolo 128
A parte i rinnovi regolari e i decessi, le funzioni dei membri della Commissione cessano individualmente
per dimissioni volontarie o d'ufficio.
10.3.2001 IT Gazzetta ufficiale delle Comunità europee C 80/29
Il membro dimissionario o deceduto è sostituito per la restante durata del suo mandato da un nuovo
membro, nominato dal Consiglio che delibera a maggioranza qualificata. Il Consiglio, deliberando
all'unanimità, può decidere che non vi è motivo di procedere ad una sostituzione.
In caso di dimissioni volontarie, di dimissioni d'ufficio o di decesso, il presidente è sostituito per la
restante durata del suo mandato. Per la sua sostituzione si applica la procedura prevista dall'articolo
127, paragrafo 2.
Salvo in caso di dimissioni d'ufficio, previste dall'articolo 129, i membri della Commissione restano
in carica fino a quando non si sia provveduto alla loro sostituzione ovvero fintanto che il Consiglio
decida che non vi è motivo di procedere ad una sostituzione, conformemente al secondo comma del
presente articolo.»
6) L'articolo 130 è sostituito dal seguente:
«Articolo 130
1. La Commissione agisce nel quadro degli orientamenti politici del suo presidente, che ne decide
l'organizzazione interna per garantire la coerenza, l'efficacia e la collegialità della sua azione.
2. Le competenze che spettano alla Commissione sono strutturate e ripartite fra i membri dal
presidente. Il presidente può modificare la ripartizione delle competenze nel corso del mandato. I
membri della Commissione esercitano le funzioni loro attribuite dal presidente, sotto la sua autorità.
3. Previa approvazione del collegio, il presidente nomina dei vicepresidenti tra i membri della
Commissione.
4. Un membro della Commissione rassegna le dimissioni se il presidente, previa approvazione del
collegio, glielo chiede.»
7) All'articolo 132 è soppresso il primo comma.
8) L'articolo 136 è sostituito dal seguente:
«Articolo 136
La Corte di giustizia e il Tribunale di primo grado assicurano, nell'ambito delle rispettive competenze,
il rispetto del diritto nell'interpretazione e nell'applicazione del presente trattato.
Al Tribunale di primo grado possono inoltre essere affiancate, alle condizioni di cui all'articolo
140 B, camere giurisdizionali incaricate di esercitare, in taluni settori specifici, competenze giurisdizionali
previste dal presente trattato.»
9) L'articolo 137 è sostituito dal seguente:
«Articolo 137
La Corte di giustizia è composta di un giudice per Stato membro.
La Corte di giustizia si riunisce in sezioni o in grande sezione, conformemente alle regole previste a
tal fine dallo statuto della Corte di giustizia.
Ove ciò sia previsto dallo statuto, la Corte di giustizia può riunirsi anche in seduta plenaria.»
C 80/30 IT Gazzetta ufficiale delle Comunità europee 10.3.2001
10) L'articolo 138 è sostituito dal seguente:
«Articolo 138
La Corte di giustizia è assistita da otto avvocati generali. Ove ciò sia richiesto dalla Corte di giustizia,
il Consiglio, deliberando all'unanimità, può aumentare il numero degli avvocati generali.
L'avvocato generale ha l'ufficio di presentare pubblicamente, con assoluta imparzialità e in piena
indipendenza, conclusioni motivate sulle cause che, conformemente allo statuto della Corte di
giustizia, richiedono il suo intervento.»
11) L'articolo 139 è sostituito dal seguente:
«Articolo 139
I giudici e gli avvocati generali della Corte di giustizia, scelti tra personalità che offrano tutte le
garanzie di indipendenza e che riuniscano le condizioni richieste per l'esercizio, nei rispettivi paesi,
delle più alte funzioni giurisdizionali, ovvero che siano giureconsulti di notoria competenza, sono
nominati di comune accordo per sei anni dai governi degli Stati membri.
Ogni tre anni si procede a un rinnovo parziale dei giudici e degli avvocati generali, alle condizioni
previste dallo statuto della Corte di giustizia.
I giudici designano tra loro, per tre anni, il presidente della Corte di giustizia. Il suo mandato è
rinnovabile.
I giudici e gli avvocati generali uscenti possono essere nuovamente nominati.
La Corte di giustizia nomina il proprio cancelliere, di cui fissa lo statuto.
La Corte di giustizia stabilisce il proprio regolamento di procedura. Tale regolamento è sottoposto
all'approvazione del Consiglio, che delibera a maggioranza qualificata.»
12) L'articolo 140 è sostituito dal seguente:
«Articolo 140
Il Tribunale di primo grado è composto di almeno un giudice per Stato membro. Il numero dei
giudici è stabilito dallo statuto della Corte di giustizia. Lo statuto può prevedere che il Tribunale sia
assistito da avvocati generali.
I membri del Tribunale di primo grado sono scelti tra persone che offrano tutte le garanzie di
indipendenza e possiedano la capacità per l'esercizio di alte funzioni giurisdizionali. Essi sono
nominati di comune accordo per sei anni dai governi degli Stati membri. Ogni tre anni si procede
a un rinnovo parziale. I membri uscenti possono essere nuovamente nominati.
I giudici designano tra loro, per tre anni, il presidente del Tribunale di primo grado. Il suo mandato
è rinnovabile.
Il Tribunale di primo grado nomina il proprio cancelliere, di cui fissa lo statuto.
10.3.2001 IT Gazzetta ufficiale delle Comunità europee C 80/31
Il Tribunale di primo grado stabilisce il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo quanto diversamente disposto dallo statuto della Corte di giustizia, le disposizioni del presente
trattato relative alla Corte di giustizia sono applicabili al Tribunale di primo grado.»
13) L'articolo 140 A è sostituito dal seguente:
«Articolo 140 A
1. Il Tribunale di primo grado è competente a conoscere in primo grado dei ricorsi di cui agli
articoli 146, 148, 151, 152 e 153, ad eccezione di quelli attribuiti a una camera giurisdizionale e di
quelli che lo statuto riserva alla Corte di giustizia. Lo statuto può prevedere che il Tribunale di
primo grado sia competente per altre categorie di ricorsi.
Le decisioni emesse dal Tribunale di primo grado ai sensi del presente paragrafo possono essere
oggetto di impugnazione dinanzi alla Corte di giustizia per i soli motivi di diritto e alle condizioni
ed entro i limiti previsti dallo statuto.
2. Il Tribunale di primo grado è competente a conoscere dei ricorsi proposti contro le decisioni
delle camere giurisdizionali istituite in applicazione dell'articolo 140 B.
Le decisioni emesse dal Tribunale di primo grado ai sensi del presente paragrafo possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.
3. Il Tribunale di primo grado è competente a conoscere delle questioni pregiudiziali, sottoposte
ai sensi dell'articolo 150, in materie specifiche determinate dallo statuto.
Il Tribunale di primo grado, ove ritenga che la causa richieda una decisione di principio che
potrebbe compromettere l'unità o la coerenza del diritto comunitario, può rinviare la causa dinanzi
alla Corte di giustizia affinché si pronunci.
Le decisioni emesse dal Tribunale di primo grado su questioni pregiudiziali possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.»
14) È inserito l'articolo seguente:
«Articolo 140 B
Il Consiglio, deliberando all'unanimità su proposta della Commissione e previa consultazione del
Parlamento europeo e della Corte di giustizia, o su richiesta della Corte di giustizia e previa
consultazione del Parlamento europeo e della Commissione, può istituire camere giurisdizionali
incaricate di conoscere in primo grado di talune categorie di ricorsi proposti in materie specifiche.
La decisione sull'istituzione di una camera giurisdizionale stabilisce le regole relative alla composizione
di tale camera e precisa la portata delle competenze ad essa conferite.
C 80/32 IT Gazzetta ufficiale delle Comunità europee 10.3.2001
Le decisioni delle camere giurisdizionali possono essere oggetto di impugnazione per i soli motivi di
diritto o, qualora la decisione sull'istituzione della camera lo preveda, anche per motivi di fatto,
dinanzi al Tribunale di primo grado.
I membri delle camere giurisdizionali sono scelti tra persone che offrano tutte le garanzie di
indipendenza e possiedano la capacità per l'esercizio di funzioni giurisdizionali. Essi sono nominati
dal Consiglio, che delibera all'unanimità.
Le camere giurisdizionali stabiliscono il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo ove diversamente disposto dalla decisione sull'istituzione della camera giurisdizionale, le
disposizioni del presente trattato relative alla Corte di giustizia e le disposizioni dello statuto della
Corte di giustizia si applicano alle camere giurisdizionali.»
15) All'articolo 146, il secondo e il terzo comma sono sostituiti dai seguenti:
«A tal fine, la Corte è competente a pronunciarsi sui ricorsi per incompetenza, violazione delle
forme sostanziali, violazione del presente trattato o di qualsiasi regola di diritto relativa alla sua
applicazione, ovvero per sviamento di potere, proposti da uno Stato membro, dal Parlamento
europeo, dal Consiglio o dalla Commissione.
La Corte di giustizia è competente, alle stesse condizioni, a pronunciarsi sui ricorsi che la Corte dei
conti propone per salvaguardare le proprie prerogative.»
16) L'articolo 160 è sostituito dal seguente:
«Articolo 160
Lo statuto della Corte di giustizia è stabilito con un protocollo separato.
Il Consiglio, deliberando all'unanimità su richiesta della Corte di giustizia e previa consultazione del
Parlamento europeo e della Commissione, o su richiesta della Commissione e previa consultazione
del Parlamento europeo e della Corte di giustizia, può modificare le disposizioni dello statuto, ad
eccezione del titolo I dello stesso.»
17) L'articolo 160 B è modificato come segue:
a) il paragrafo 1 è sostituito dal seguente:
«1. La Corte dei conti è composta di un cittadino di ciascuno Stato membro.»;
b) il paragrafo 3 è sostituito dal seguente:
«3. I membri della Corte dei conti sono nominati per un periodo di sei anni. Il Consiglio,
deliberando a maggioranza qualificata previa consultazione del Parlamento europeo, adotta
l'elenco dei membri, redatto conformemente alle proposte presentate da ciascuno Stato membro.
Il mandato dei membri della Corte dei conti è rinnovabile.
I membri designano tra loro, per tre anni, il presidente della Corte dei conti. Il suo mandato è
rinnovabile.»
10.3.2001 IT Gazzetta ufficiale delle Comunità europee C 80/33
18) L'articolo 160 C è modificato come segue:
a) il paragrafo 1 è sostituito dal seguente:
«1. La Corte dei conti esamina i conti di tutte le entrate e le spese della Comunità. Esamina del
pari i conti di tutte le entrate e le spese di ogni organismo creato dalla Comunità, nella misura in
cui l'atto costitutivo non escluda tale esame.
La Corte dei conti presenta al Parlamento europeo e al Consiglio una dichiarazione in cui attesta
l'affidabilità dei conti e la legittimità e la regolarità delle relative operazioni, che è pubblicata
nella Gazzetta ufficiale dell'Unione europea. Detta dichiarazione può essere completata da valutazioni
specifiche per ciascuno dei settori principali dell'attività comunitaria.»;
b) il paragrafo 4 è sostituito dal seguente:
«4. Dopo la chiusura di ciascun esercizio, la Corte dei conti stende una relazione annua.
Questa è trasmessa alle altre istituzioni della Comunità ed è pubblicata nella Gazzetta ufficiale
dell'Unione europea, accompagnata dalle risposte delle istituzioni alle osservazioni della Corte dei
conti.
La Corte dei conti può inoltre presentare in ogni momento le sue osservazioni su problemi
particolari sotto forma, tra l'altro, di relazioni speciali e dare pareri su richiesta di una delle altre
istituzioni della Comunità.
Essa adotta le relazioni annue, le relazioni speciali o i pareri a maggioranza dei membri che la
compongono. Ha tuttavia la possibilità di istituire nel suo ambito delle sezioni per adottare
talune categorie di relazioni o di pareri, alle condizioni previste nel suo regolamento interno.
Essa assiste il Parlamento europeo e il Consiglio nell'esercizio della loro funzione di controllo
dell'esecuzione del bilancio.
La Corte dei conti stabilisce il proprio regolamento interno. Tale regolamento è sottoposto
all'approvazione del Consiglio, che delibera a maggioranza qualificata.»
19) All'articolo 163, il primo comma è sostituito dal seguente:
«I regolamenti sono pubblicati nella Gazzetta ufficiale dell'Unione europea. Essi entrano in vigore alla
data da essi stabilita ovvero, in mancanza, nel ventesimo giorno successivo alla loro pubblicazione.»
20) L'articolo 165 è sostituito dal seguente:
«Articolo 165
È istituito un Comitato economico e sociale, a carattere consultivo.
Il Comitato è costituito da rappresentanti delle varie componenti di carattere economico e sociale
della società civile organizzata, in particolare dei produttori, agricoltori, vettori, lavoratori, commercianti
e artigiani, nonché delle libere professioni, dei consumatori e dell'interesse generale.»
C 80/34 IT Gazzetta ufficiale delle Comunità europee 10.3.2001
21) L'articolo 166 è sostituito dal seguente:
«Articolo 166
Il numero dei membri del Comitato economico e sociale non può essere superiore a trecentocinquanta.
Il numero dei membri del Comitato è fissato come segue:
Belgio 12
Danimarca 9
Germania 24
Grecia 12
Spagna 21
Francia 24
Irlanda 9
Italia 24
Lussemburgo 6
Paesi Bassi 12
Austria 12
Portogallo 12
Finlandia 9
Svezia 12
Regno Unito 24
I membri del Comitato non devono essere vincolati da alcun mandato imperativo. Essi esercitano le
loro funzioni in piena indipendenza, nell'interesse generale della Comunità.
Il Consiglio, deliberando a maggioranza qualificata, fissa le indennità dei membri del Comitato.»
22) All'articolo 167, il paragrafo 1 è sostituito dal seguente:
«1. I membri del Comitato sono nominati su proposta degli Stati membri per quattro anni. Il
Consiglio, deliberando a maggioranza qualificata, adotta l'elenco dei membri redatto conformemente
alle proposte presentate da ciascuno Stato membro. Il mandato dei membri del Comitato è rinnovabile.
»
23) L'articolo 183 è sostituito dal seguente:
«Articolo 183
1. Il Consiglio, deliberando all'unanimità su proposta della Commissione e previa consultazione
del Parlamento europeo e parere della Corte dei conti:
a) stabilisce i regolamenti finanziari che specificano in particolare le modalità relative all'elaborazione
ed esecuzione del bilancio e al rendimento e alla verifica dei conti;
b) determina le norme ed organizza il controllo della responsabilità dei controllori finanziari,
ordinatori e contabili.
A decorrere dal 1o gennaio 2007, il Consiglio delibera a maggioranza qualificata su proposta della
Commissione e previa consultazione del Parlamento europeo e parere della Corte dei conti.
2. Il Consiglio, deliberando all'unanimità su proposta della Commissione e previa consultazione
del Parlamento europeo e parere della Corte dei conti, fissa le modalità e la procedura secondo le
quali le entrate di bilancio previste dal regime delle risorse proprie della Comunità sono messe a
disposizione della Commissione e determina le misure da applicare per far fronte eventualmente alle
esigenze di tesoreria.»
10.3.2001 IT Gazzetta ufficiale delle Comunità europee C 80/35
24) L'articolo 190 è sostituito dal seguente:
«Articolo 190
Il regime linguistico delle istituzioni della Comunità è fissato, senza pregiudizio delle disposizioni
previste dallo statuto della Corte di giustizia, dal Consiglio, che delibera all'unanimità.»
25) L'articolo 204 è modificato come segue:
a) al paragrafo 1, i termini «articolo F.1, paragrafo 2» sono sostituiti dai termini «articolo 7, paragrafo
3»;
b) al paragrafo 2, i termini «articolo F.1, paragrafo 1» sono sostituiti dai termini «articolo 7,
paragrafo 2» e i termini «articolo F, paragrafo 1» sono sostituiti dai termini «articolo 6, paragrafo
1».
Articolo 4
Il trattato che istituisce la Comunità europea del carbone e dell'acciaio è modificato in base alle
disposizioni del presente articolo.
1) All'articolo 10, il paragrafo 2 è sostituito dal seguente:
«2. Il Consiglio, riunito a livello di capi di Stato o di governo e deliberando a maggioranza
qualificata, designa la persona che intende nominare presidente della Commissione; tale designazione
è approvata dal Parlamento europeo.
Il Consiglio, deliberando a maggioranza qualificata e di comune accordo con il presidente designato,
adotta l'elenco delle altre persone che intende nominare membri della Commissione, redatto conformemente
alle proposte presentate da ciascuno Stato membro.
Il presidente e gli altri membri della Commissione così designati sono soggetti, collettivamente, ad
un voto di approvazione da parte del Parlamento europeo. Dopo l'approvazione del Parlamento
europeo, il presidente e gli altri membri della Commissione sono nominati dal Consiglio, che
delibera a maggioranza qualificata.»
2) L'articolo 11 è sostituito dal seguente:
«Articolo 11
1. La Commissione agisce nel quadro degli orientamenti politici del suo presidente, che ne decide
l'organizzazione interna per garantire la coerenza, l'efficacia e la collegialità della sua azione.
2. Le competenze che spettano alla Commissione sono strutturate e ripartite fra i membri dal
presidente. Il presidente può modificare la ripartizione delle competenze nel corso del mandato. I
membri della Commissione esercitano le funzioni loro attribuite dal presidente, sotto la sua autorità.
3. Previa approvazione del collegio, il presidente nomina dei vicepresidenti tra i membri della
Commissione.
4. Un membro della Commissione rassegna le dimissioni se il presidente, previa approvazione del
collegio, glielo chiede.»
C 80/36 IT Gazzetta ufficiale delle Comunità europee 10.3.2001
3) L'articolo 12 è sostituito dal seguente:
«Articolo 12
A parte i rinnovi regolari e i decessi, le funzioni dei membri della Commissione cessano individualmente
per dimissioni volontarie o d'ufficio.
Il membro dimissionario o deceduto è sostituito per la restante durata del suo mandato da un nuovo
membro, nominato dal Consiglio che delibera a maggioranza qualificata. Il Consiglio, deliberando
all'unanimità, può decidere che non vi è motivo di procedere ad una sostituzione.
In caso di dimissioni volontarie, di dimissioni d'ufficio o di decesso, il presidente è sostituito per la
restante durata del suo mandato. Per la sua sostituzione si applica la procedura prevista dall'articolo
10, paragrafo 2.
Salvo in caso di dimissioni d'ufficio, previste dall'articolo 12 A, i membri della Commissione restano
in carica fino a quando non si sia provveduto alla loro sostituzione ovvero fintanto che il Consiglio
decida che non vi è motivo di procedere ad una sostituzione, conformemente al secondo comma del
presente articolo.»
4) All'articolo 13 è soppresso il primo comma.
5) All'articolo 20, il secondo comma è sostituito dal seguente:
«Il numero dei membri del Parlamento europeo non può essere superiore a settecentotrentadue.»
6) All'articolo 21, il paragrafo 5 è sostituito dal seguente:
«5. Previo parere della Commissione e con l'approvazione del Consiglio, che delibera a maggioranza
qualificata, il Parlamento europeo stabilisce lo statuto e le condizioni generali per l'esercizio
delle funzioni dei suoi membri. Per le norme o le condizioni relative al regime fiscale dei membri o
ex membri è richiesta l'unanimità in sede di Consiglio.»
7) All'articolo 30, il paragrafo 2 è sostituito dal seguente:
«2. Il Consiglio è assistito dal Segretariato generale, sotto la responsabilità di un Segretario
generale, Alto Rappresentante per la politica estera e di sicurezza comune, coadiuvato da un
Segretario generale aggiunto che è responsabile del funzionamento del Segretariato generale. Il
Segretario generale ed il Segretario generale aggiunto sono nominati dal Consiglio, che delibera a
maggioranza qualificata.
Il Consiglio decide in merito all'organizzazione del Segretariato generale.»
8) L'articolo 31 è sostituito dal seguente:
«Articolo 31
La Corte di giustizia e il Tribunale di primo grado assicurano, nell'ambito delle rispettive competenze,
il rispetto del diritto nell'interpretazione e nell'applicazione del presente trattato.
Al Tribunale di primo grado possono inoltre essere affiancate, alle condizioni di cui all'articolo
32 sexies, camere giurisdizionali incaricate di esercitare, in taluni settori specifici, competenze
giurisdizionali previste dal presente trattato.»
10.3.2001 IT Gazzetta ufficiale delle Comunità europee C 80/37
9) L'articolo 32 è sostituito dal seguente:
«Articolo 32
La Corte di giustizia è composta di un giudice per Stato membro.
La Corte di giustizia si riunisce in sezioni o in grande sezione, conformemente alle regole previste a
tal fine dallo statuto della Corte di giustizia.
Ove ciò sia previsto dallo statuto, la Corte di giustizia può riunirsi anche in seduta plenaria.»
10) L'articolo 32 bis è sostituito dal seguente:
«Articolo 32 bis
La Corte di giustizia è assistita da otto avvocati generali. Ove ciò sia richiesto dalla Corte di giustizia,
il Consiglio, deliberando all'unanimità, può aumentare il numero degli avvocati generali.
L'avvocato generale ha l'ufficio di presentare pubblicamente, con assoluta imparzialità e in piena
indipendenza, conclusioni motivate sulle cause che, conformemente allo statuto della Corte di
giustizia, richiedono il suo intervento.»
11) L'articolo 32 ter è sostituito dal seguente:
«Articolo 32 ter
I giudici e gli avvocati generali della Corte di giustizia, scelti tra personalità che offrano tutte le
garanzie di indipendenza e che riuniscano le condizioni richieste per l'esercizio, nei rispettivi paesi,
delle più alte funzioni giurisdizionali, ovvero che siano giureconsulti di notoria competenza, sono
nominati di comune accordo per sei anni dai governi degli Stati membri.
Ogni tre anni si procede a un rinnovo parziale dei giudici e degli avvocati generali, alle condizioni
previste dallo statuto della Corte di giustizia.
I giudici designano tra loro, per tre anni, il presidente della Corte di giustizia. Il suo mandato è
rinnovabile.
I giudici e gli avvocati generali uscenti possono essere nuovamente nominati.
La Corte di giustizia nomina il proprio cancelliere, di cui fissa lo statuto.
La Corte di giustizia stabilisce il proprio regolamento di procedura. Tale regolamento è sottoposto
all'approvazione del Consiglio, che delibera a maggioranza qualificata.»
12) L'articolo 32 quater è sostituito dal seguente:
«Articolo 32 quater
Il Tribunale di primo grado è composto di almeno un giudice per Stato membro. Il numero dei
giudici è stabilito dallo statuto della Corte di giustizia. Lo statuto può prevedere che il Tribunale sia
assistito da avvocati generali.
C 80/38 IT Gazzetta ufficiale delle Comunità europee 10.3.2001
I membri del Tribunale di primo grado sono scelti tra persone che offrano tutte le garanzie di
indipendenza e possiedano la capacità per l'esercizio di alte funzioni giurisdizionali. Essi sono
nominati di comune accordo per sei anni dai governi degli Stati membri. Ogni tre anni si procede
a un rinnovo parziale. I membri uscenti possono essere nuovamente nominati.
I giudici designano tra loro, per tre anni, il presidente del Tribunale di primo grado. Il suo mandato
è rinnovabile.
Il Tribunale di primo grado nomina il proprio cancelliere, di cui fissa lo statuto.
Il Tribunale di primo grado stabilisce il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo quanto diversamente disposto dallo statuto della Corte di giustizia, le disposizioni del presente
trattato relative alla Corte di giustizia sono applicabili al Tribunale di primo grado.»
13) L'articolo 32 quinquies è sostituito dal seguente:
«Articolo 32 quinquies
1. Il Tribunale di primo grado è competente a conoscere in primo grado dei ricorsi di cui agli
articoli 33, 34, 35, 36, 38, 40 e 42, ad eccezione di quelli attribuiti a una camera giurisdizionale e
di quelli che lo statuto riserva alla Corte di giustizia. Lo statuto può prevedere che il Tribunale di
primo grado sia competente per altre categorie di ricorsi.
Le decisioni emesse dal Tribunale di primo grado ai sensi del presente paragrafo possono essere
oggetto di impugnazione dinanzi alla Corte di giustizia per i soli motivi di diritto e alle condizioni
ed entro i limiti previsti dallo statuto.
2. Il Tribunale di primo grado è competente a conoscere dei ricorsi proposti contro le decisioni
delle camere giurisdizionali istituite in applicazione dell'articolo 32 sexies.
Le decisioni emesse dal Tribunale di primo grado ai sensi del presente paragrafo possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.
3. Il Tribunale di primo grado è competente a conoscere delle questioni pregiudiziali, sottoposte
ai sensi dell'articolo 41, in materie specifiche determinate dallo statuto.
Il Tribunale di primo grado, ove ritenga che la causa richieda una decisione di principio che
potrebbe compromettere l'unità o la coerenza del diritto comunitario, può rinviare la causa dinanzi
alla Corte di giustizia affinché si pronunci.
Le decisioni emesse dal Tribunale di primo grado su questioni pregiudiziali possono eccezionalmente
essere oggetto di riesame da parte della Corte di giustizia, alle condizioni ed entro i limiti
previsti dallo statuto, ove sussistano gravi rischi che l'unità o la coerenza del diritto comunitario
siano compromesse.»
10.3.2001 IT Gazzetta ufficiale delle Comunità europee C 80/39
14) È inserito l'articolo seguente:
«Articolo 32 sexies
Il Consiglio, deliberando all'unanimità su proposta della Commissione e previa consultazione del
Parlamento europeo e della Corte di giustizia, o su richiesta della Corte di giustizia e previa
consultazione del Parlamento europeo e della Commissione, può istituire camere giurisdizionali
incaricate di conoscere in primo grado di talune categorie di ricorsi proposti in materie specifiche.
La decisione sull'istituzione di una camera giurisdizionale stabilisce le regole relative alla composizione
di tale camera e precisa la portata delle competenze ad essa conferite.
Le decisioni delle camere giurisdizionali possono essere oggetto di impugnazione per i soli motivi di
diritto o, qualora la decisione sull'istituzione della camera lo preveda, anche per motivi di fatto,
dinanzi al Tribunale di primo grado.
I membri delle camere giurisdizionali sono scelti tra persone che offrano tutte le garanzie di
indipendenza e possiedano la capacità per l'esercizio di funzioni giurisdizionali. Essi sono nominati
dal Consiglio, che delibera all'unanimità.
Le camere giurisdizionali stabiliscono il proprio regolamento di procedura di concerto con la Corte
di giustizia. Tale regolamento è sottoposto all'approvazione del Consiglio, che delibera a maggioranza
qualificata.
Salvo ove diversamente disposto dalla decisione sull'istituzione della camera giurisdizionale, le
disposizioni del presente trattato relative alla Corte di giustizia e le disposizioni dello statuto della
Corte di giustizia si applicano alle camere giurisdizionali.»
15) L'articolo 33 è modificato come segue:
a) il primo comma è sostituito dal seguente:
«La Corte di giustizia è competente a giudicare dei ricorsi d'annullamento per incompetenza,
violazione delle forme essenziali, violazione del trattato o di ogni norma giuridica concernente la
sua applicazione, o sviamento di potere, proposti contro le decisioni e le raccomandazioni della
Commissione da uno Stato membro, dal Parlamento europeo o dal Consiglio. Tuttavia, l'esame
della Corte di giustizia non può vertere sulla valutazione dello stato risultante da fatti o circostanze
economiche in considerazione del quale sono state prese le dette decisioni o raccomandazioni,
salvo che sia mossa accusa alla Commissione d'aver commesso uno sviamento di potere
o di avere misconosciuto in modo patente le disposizioni del trattato oppure ogni norma
giuridica concernente la sua applicazione.»;
b) il quarto comma è sostituito dal seguente:
«La Corte di giustizia è competente, alle stesse condizioni, a pronunciarsi sui ricorsi che la Corte
dei conti propone per salvaguardare le proprie prerogative.»
16) L'articolo 45 è sostituito dal seguente:
«Articolo 45
Lo statuto della Corte di giustizia è stabilito con un protocollo separato.
Il Consiglio, deliberando all'unanimità su richiesta della Corte di giustizia e previa consultazione del
Parlamento europeo e della Commissione, o su richiesta della Commissione e previa consultazione
del Parlamento europeo e della Corte di giustizia, può modificare le disposizioni dello statuto.»
C 80/40 IT Gazzetta ufficiale delle Comunità europee 10.3.2001
17) L'articolo 45 B è modificato come segue:
a) il paragrafo 1 è sostituito dal seguente:
«1. La Corte dei conti è composta di un cittadino di ciascuno Stato membro.»;
b) il paragrafo 3 è sostituito dal seguente:
«3. I membri della Corte dei conti sono nominati per un periodo di sei anni. Il Consiglio,
deliberando a maggioranza qualificata previa consultazione del Parlamento europeo, adotta
l'elenco dei membri, redatto conformemente alle proposte presentate da ciascuno Stato membro.
Il mandato dei membri della Corte dei conti è rinnovabile.
I membri designano tra loro, per tre anni, il presidente della Corte dei conti. Il suo mandato è
rinnovabile.»;
18) L'articolo 45 C è modificato come segue:
a) il paragrafo 1 è sostituito dal seguente:
«1. La Corte dei conti esamina i conti di tutte le entrate e le spese della Comunità. Esamina del
pari i conti di tutte le entrate e le spese di ogni organismo creato dalla Comunità, nella misura in
cui l'atto costitutivo non escluda tale esame.
La Corte dei conti presenta al Parlamento europeo e al Consiglio una dichiarazione in cui attesta
l'affidabilità dei conti e la legittimità e la regolarità delle relative operazioni, che è pubblicata
nella Gazzetta ufficiale dell'Unione europea. Detta dichiarazione può essere completata da valutazioni
specifiche per ciascuno dei settori principali dell'attività comunitaria.»;
b) il paragrafo 4 è sostituito dal seguente:
«4. Dopo la chiusura di ciascun esercizio, la Corte dei conti stende una relazione annua.
Questa è trasmessa alle altre istituzioni della Comunità ed è pubblicata nella Gazzetta ufficiale
dell'Unione europea, accompagnata dalle risposte delle istituzioni alle osservazioni della Corte dei
conti.
La Corte dei conti può inoltre presentare in ogni momento le sue osservazioni su problemi
particolari sotto forma, tra l'altro, di relazioni speciali e dare pareri su richiesta di una delle altre
istituzioni della Comunità.
Essa adotta le relazioni annue, le relazioni speciali o i pareri a maggioranza dei membri che la
compongono. Ha tuttavia la possibilità di istituire nel suo ambito delle sezioni per adottare
talune categorie di relazioni o di pareri, alle condizioni previste nel suo regolamento interno.
Essa assiste il Parlamento europeo e il Consiglio nell'esercizio della loro funzione di controllo
dell'esecuzione del bilancio.
La Corte dei conti stabilisce il proprio regolamento interno. Tale regolamento è sottoposto
all'approvazione del Consiglio, che delibera a maggioranza qualificata.»
10.3.2001 IT Gazzetta ufficiale delle Comunità europee C 80/41
19) L'articolo 96 è modificato come segue:
a) al paragrafo 1, i termini «articolo F.1, paragrafo 2» sono sostituiti dai termini «articolo 7,
paragrafo 3»;
b) al paragrafo 2, i termini «articolo F.1, paragrafo 1» sono sostituiti dai termini «articolo 7,
paragrafo 2» e i termini «articolo F, paragrafo 1» sono sostituiti dai termini «articolo 6, paragrafo
1».
Articolo 5
Il protocollo sullo statuto del Sistema europeo di banche centrali e della Banca centrale europea è
modificato in base alle disposizioni del presente articolo.
All'articolo 10 è aggiunto il paragrafo seguente:
«10.6 L'articolo 10.2 può essere modificato dal Consiglio riunito a livello di capi di Stato o di
governo che delibera all'unanimità, su raccomandazione della BCE e previa consultazione del
Parlamento europeo e della Commissione oppure su raccomandazione della Commissione e previa
consultazione del Parlamento europeo e della BCE. Il Consiglio raccomanda l'adozione di tali
modifiche da parte degli Stati membri. Le modifiche entrano in vigore dopo essere state ratificate
da tutti gli Stati membri conformemente alle loro rispettive norme costituzionali.
Una raccomandazione formulata dalla BCE in virtù del presente paragrafo richiede una decisione
unanime del consiglio direttivo.»
Articolo 6
Il protocollo sui privilegi e sulle immunità delle Comunità europee è modificato in base alle disposizioni
del presente articolo.
L'articolo 21 è sostituito dal seguente:
«Articolo 21
Gli articoli da 12 a 15 e l'articolo 18 sono applicabili ai giudici, agli avvocati generali, al cancelliere
e ai relatori aggiunti della Corte di giustizia, nonché ai membri e al cancelliere del Tribunale di
primo grado, senza pregiudizio delle disposizioni dell'articolo 3 del protocollo sullo statuto della
Corte di giustizia, relative all'immunità di giurisdizione dei giudici e degli avvocati generali.»
C 80/42 IT Gazzetta ufficiale delle Comunità europee 10.3.2001
PARTE SECONDA
DISPOSIZIONI TRANSITORIE E FINALI
Articolo 7
I protocolli sullo statuto della Corte di giustizia allegati al trattato che istituisce la Comunità europea e al
trattato che istituisce la Comunità europea dell'energia atomica sono abrogati e sostituiti dal protocollo
sullo statuto della Corte di giustizia allegato dal presente trattato al trattato sull'Unione europea, al
trattato che istituisce la Comunità europea e al trattato che istituisce la Comunità europea dell'energia
atomica.
Articolo 8
Gli articoli da 1 a 20, gli articoli 44 e 45, l'articolo 46, secondo e terzo comma, gli articoli da 47 a 49 e
gli articoli 51, 52, 54 e 55 del protocollo sullo statuto della Corte di giustizia della Comunità europea
del carbone e dell'acciaio sono abrogati.
Articolo 9
Fatti salvi gli articoli del protocollo sullo statuto della Corte di giustizia della Comunità europea del
carbone e dell'acciaio che restano in vigore, le disposizioni del protocollo sullo statuto della Corte di
giustizia allegato dal presente trattato al trattato sull'Unione europea, al trattato che istituisce la Comunit
à europea e al trattato che istituisce la Comunità europea dell'energia atomica si applicano allorché la
Corte di giustizia esercita le sue competenze in virtù delle disposizioni del trattato che istituisce la
Comunità europea del carbone e dell'acciaio.
Articolo 10
La decisione 88/591/CECA, CEE, Euratom del Consiglio del 24 ottobre 1988 che istituisce un Tribunale
di primo grado delle Comunità europee, quale modificata, è abrogata ad eccezione dell'articolo 3, purché
il Tribunale di primo grado eserciti, ai sensi di detto articolo, attribuzioni demandate alla Corte di
giustizia dal trattato che istituisce la Comunità europea del carbone e dell'acciaio.
Articolo 11
Il presente trattato è concluso per un periodo illimitato.
Articolo 12
1. Il presente trattato è ratificato dalle Alte Parti Contraenti secondo le rispettive norme costituzionali.
Gli strumenti di ratifica sono depositati presso il governo della Repubblica italiana.
2. Il presente trattato entra in vigore il primo giorno del secondo mese successivo a quello in cui lo
strumento di ratifica è depositato dallo Stato firmatario che procede per ultimo a tale formalità.
Articolo 13
Il presente trattato, redatto in unico esemplare in lingua danese, finlandese, francese, greca, inglese,
irlandese, italiana, olandese, portoghese, spagnola, svedese e tedesca, testi facenti tutti ugualmente fede,
sarà depositato negli archivi del governo della Repubblica italiana che provvederà a rimetterne copia
certificata conforme a ciascuno dei governi degli altri Stati firmatari.
10.3.2001 IT Gazzetta ufficiale delle Comunità europee C 80/43
En fe de lo cual, los plenipotenciarios abajo firmantes suscriben el presente Tratado.
Til bekræftelse heraf har undertegnede befuldmægtigede underskrevet denne traktat.
Zu Urkund dessen haben die unterzeichneten Bevollmächtigten ihre Unterschrift unter diesen Vertrag
gesetzt.
Åéò ðßóôùóç ôùí áíùôÝñù, ïé õðïãåãñáììÝíïé ðëçñåîïýóéïé õðÝãñáøáí ôçí ðáñïýóá óõíèÞêç.
In witness whereof the undersigned Plenipotentiaries have signed this Treaty.
En foi de quoi, les plénipotentiaires soussignés ont apposé leurs signatures au bas du présent traité.
Dá fhianú sin, chuir na Lánchumhachtaigh thíos-sínithe a lámh leis an gConradh seo.
In fede di che, i plenipotenziari sottoscritti hanno apposto le loro firme in calce al presente trattato.
Ten blijke waarvan de ondergetekende gevolmachtigden hun handtekening onder dit Verdrag hebben
geplaatst.
Em fé do que, os plenipotenciários abaixo assinados apuseram as suas assinaturas no presente Tratado.
Tämän vakuudeksi alla mainitut täysivaltaiset edustajat ovat allekirjoittaneet tämän sopimuksen.
Till bevis härpå har undertecknade befullmäktigade undertecknat detta fördrag.
Hecho en Niza, el veintiséis de febrero de dos mil uno.
Udfærdiget i Nice, den seksogtyvende februar to tusind og et.
Geschehen zu Nizza am sechsundzwanzigsten Februar zweitausendeins.
¸ãéíå óôç Íßêáéá, óôéò åßêïóé Ýîé Öåâñïõáñßïõ ôïõ Ýôïõò äýï ÷éëéÜäåò Ýíá.
Done at Nice this twenty-sixth day of February in the year two thousand and one.
Fait à Nice, le vingt-six février de l'an deux mil un.
Arna dhéanamh in Nice ar an séú lá is fiche d'Fheabhra sa bhliain dhá mhíle is a haon.
Fatto a Nizza, addì ventisei febbraio duemilauno.
Gedaan te Nice, de zesentwintigste februari tweeduizend en een.
Feito em Nice, em vinte e seis de Fevereiro de dois mil e um.
Tehty Nizzassa kahdentenakymmenentenäkuudentena helmikuuta 2001.
Utfärdat i Nice den tjugosjätte februari år tjugohundraett.
C 80/44 IT Gazzetta ufficiale delle Comunità europee 10.3.2001
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige
Gemeenschap, het Vlaamse Gewest, het Waalse Gewest en het Brussels Hoofdstedelijk Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft, die
Französische Gemeinschaft, die Wallonische Region, die Flämische Region und die Region Brüssel-Hauptstadt.
For Hendes Majestæt Danmarks Dronning
Für den Präsidenten der Bundesrepublik Deutschland
Ãéá ôïí Ðñüåäñï ôçò ÅëëçíéêÞò Äçìïêñáôßáò
10.3.2001 IT Gazzetta ufficiale delle Comunità europee C 80/45
Por Su Majestad el Rey de España
Pour le Président de la République française
Thar ceann Uachtarán na hÉireann
For the President of Ireland
Per il Presidente della Repubblica italiana
C 80/46 IT Gazzetta ufficiale delle Comunità europee 10.3.2001
Pour Son Altesse Royale le Grand-Duc de Luxembourg
Voor Hare Majesteit de Koningin der Nederlanden
Für den Bundespräsidenten der Republik Österreich
Pelo Presidente da República Portuguesa
10.3.2001 IT Gazzetta ufficiale delle Comunità europee C 80/47
Suomen Tasavallan Presidentin puolesta
För Republiken Finlands President
För Hans Majestät Konungen av Sverige
For Her Majesty the Queen of the United Kingdom
of Great Britain and Northern Ireland
C 80/48 IT Gazzetta ufficiale delle Comunità europee 10.3.2001
PROTOCOLLI
A. PROTOCOLLO ALLEGATO AL TRATTATO SULL'UNIONE EUROPEA E AI TRATTATI
CHE ISTITUISCONO LE COMUNITÀ EUROPEE
Protocollo sull'allargamento dell'Unione europea
LE ALTE PARTI CONTRAENTI
HANNO ADOTTATO le seguenti disposizioni, che sono allegate al trattato sull'Unione europea e ai
trattati che istituiscono le Comunità europee:
Articolo 1
Abrogazione del protocollo sulle istituzioni
Il protocollo sulle istituzioni nella prospettiva dell'allargamento dell'Unione europea, allegato al trattato
sull'Unione europea e ai trattati che istituiscono le Comunità europee, è abrogato.
Articolo 2
Disposizioni relative al Parlamento europeo
1. Dal 1o gennaio 2004 e con effetto a decorrere dall'inizio della legislatura 2004-2009, all'articolo
190, paragrafo 2 del trattato che istituisce la Comunità europea e all'articolo 108, paragrafo 2 del
trattato che istituisce la Comunità europea dell'energia atomica, il primo comma è sostituito dal
seguente:
«Il numero dei rappresentanti eletti in ogni Stato membro è fissato come segue:
Belgio 22
Danimarca 13
Germania 99
Grecia 22
Spagna 50
Francia 72
Irlanda 12
Italia 72
Lussemburgo 6
Paesi Bassi 25
Austria 17
Portogallo 22
Finlandia 13
Svezia 18
Regno Unito 72»
2. Fatto salvo il paragrafo 3, il numero totale dei rappresentanti al Parlamento europeo per la
legislatura 2004-2009 è pari al numero dei rappresentanti figurante nell'articolo 190, paragrafo 2 del
trattato che istituisce la Comunità europea e all'articolo 108, paragrafo 2 del trattato che istituisce la
Comunità europea dell'energia atomica, maggiorato del numero di rappresentanti dei nuovi Stati membri
stabilito nei trattati di adesione firmati al più tardi il 1o gennaio 2004.
10.3.2001 IT Gazzetta ufficiale delle Comunità europee C 80/49
3. Qualora il numero totale dei membri di cui al paragrafo 2 sia inferiore a settecentotrentadue, è
applicata una correzione proporzionale al numero di rappresentanti da eleggere in ciascuno Stato
membro, in modo che il numero totale sia il più possibile vicino a settecentotrentadue, senza che detta
correzione risulti in un numero di rappresentanti da eleggere in ciascuno Stato membro superiore a
quello previsto all'articolo 190, paragrafo 2 del trattato che istituisce la Comunità europea e all'articolo
108, paragrafo 2 del trattato che istituisce la Comunità europea dell'energia atomica, per la
legislatura 1999-2004.
Il Consiglio adotta una decisione a tal fine.
4. In deroga all'articolo 189, secondo comma del trattato che istituisce la Comunità europea e
all'articolo 107, secondo comma del trattato che istituisce la Comunità europea dell'energia atomica,
in caso di entrata in vigore di trattati di adesione dopo l'adozione della decisione del Consiglio di cui al
paragrafo 3, secondo comma del presente articolo, il numero dei membri del Parlamento europeo può
essere temporaneamente superiore a settecentotrentadue durante il periodo di applicazione di detta
decisione. La stessa correzione prevista al paragrafo 3, primo comma del presente articolo sarà applicata
al numero di rappresentanti da eleggere negli Stati membri in questione.
Articolo3
Disposizioni relative alla ponderazione dei voti in sede di Consiglio
1. Dal 1o gennaio 2005:
a) all'articolo 205 del trattato che istituisce la Comunità europea e all'articolo 118 del trattato che
istituisce la Comunità europea dell'energia atomica:
i) il paragrafo 2 è sostituito dal seguente:
«2. Per le deliberazioni del Consiglio che richiedono una maggioranza qualificata, ai voti dei
membri è attribuita la seguente ponderazione:
Belgio 12
Danimarca 7
Germania 29
Grecia 12
Spagna 27
Francia 29
Irlanda 7
Italia 29
Lussemburgo 4
Paesi Bassi 13
Austria 10
Portogallo 12
Finlandia 7
Svezia 10
Regno Unito 29
Le deliberazioni sono valide se hanno ottenuto almeno centosessantanove voti che esprimano il
voto favorevole della maggioranza dei membri quando, in virtù del presente trattato, debbono
essere prese su proposta della Commissione.
C 80/50 IT Gazzetta ufficiale delle Comunità europee 10.3.2001
Negli altri casi le deliberazioni sono valide se hanno ottenuto almeno centosessantanove voti che
esprimano il voto favorevole di almeno due terzi dei membri.»;
ii) è aggiunto il paragrafo 4 seguente:
«4. Un membro del Consiglio può chiedere che, in caso di adozione da parte del Consiglio di
una decisione a maggioranza qualificata, si verifichi che gli Stati membri che compongono tale
maggioranza qualificata rappresentino almeno il 62% della popolazione totale dell'Unione. Qualora
tale condizione non sia soddisfatta, la decisione non è adottata.»;
b) all'articolo 23, paragrafo 2 del trattato sull'Unione europea, il terzo comma è sostituito dal seguente:
«Ai voti dei membri del Consiglio è attribuita la ponderazione di cui all'articolo 205, paragrafo 2 del
trattato che istituisce la Comunità europea. Per l'adozione delle decisioni sono richiesti almeno
centosessantanove voti che esprimano il voto favorevole di almeno due terzi dei membri. Un membro
del Consiglio può chiedere che, in caso di adozione da parte del Consiglio di una decisione a
maggioranza qualificata, si verifichi che gli Stati membri che compongono tale maggioranza qualificata
rappresentino almeno il 62% della popolazione totale dell'Unione. Qualora tale condizione non
sia soddisfatta, la decisione non è adottata.»;
c) all'articolo 34 del trattato sull'Unione europea, il paragrafo 3 è sostituito dal seguente:
«3. Qualora le deliberazioni del Consiglio richiedano la maggioranza qualificata, ai voti dei membri
è attribuita la ponderazione prevista all'articolo 205, paragrafo 2 del trattato che istituisce la Comunit
à europea e le deliberazioni sono valide se hanno ottenuto almeno centosessantanove voti che
esprimano il voto favorevole di almeno due terzi dei membri. Un membro del Consiglio può chiedere
che, in caso di adozione da parte del Consiglio di una decisione a maggioranza qualificata, si verifichi
che gli Stati membri che compongono tale maggioranza qualificata rappresentino almeno il 62% della
popolazione totale dell'Unione. Qualora tale condizione non sia soddisfatta, la decisione non è
adottata.».
2. All'atto di ciascuna adesione, la soglia di cui all'articolo 205, paragrafo 2, secondo comma del
trattato che istituisce la Comunità europea e all'articolo 118, paragrafo 2, secondo comma del trattato
che istituisce la Comunità europea dell'energia atomica è calcolata in modo che la soglia della maggioranza
qualificata espressa in voti non superi quella risultante dalla tabella che figura nella dichiarazione
relativa all'allargamento dell'Unione europea iscritta nell'atto finale del trattato di Nizza.
Articolo 4
Disposizioni relative alla Commissione
1. Dal 1o gennaio 2005 e con effetto a decorrere dall'entrata in funzione della prima Commissione
successiva a tale data, all'articolo 213 del trattato che istituisce la Comunità europea e all'articolo 126 del
trattato che istituisce la Comunità europea dell'energia atomica, il paragrafo 1 è sostituito dal seguente:
«1. I membri della Commissione sono scelti in base alla loro competenza generale e offrono ogni
garanzia di indipendenza.
La Commissione comprende un cittadino di ciascuno Stato membro.
Il numero dei membri della Commissione può essere modificato dal Consiglio, che delibera all'unanimit
à.»
10.3.2001 IT Gazzetta ufficiale delle Comunità europee C 80/51
2. Quando l'Unione annoveri 27 Stati membri, all'articolo 213 del trattato che istituisce la Comunità
europea e all'articolo 126 del trattato che istituisce la Comunità europea dell'energia atomica, il paragrafo
1 è sostituito dal seguente:
«1. I membri della Commissione sono scelti in base alla loro competenza generale e offrono ogni
garanzia di indipendenza.
Il numero dei membri della Commissione è inferiore al numero di Stati membri. I membri della
Commissione sono scelti in base a una rotazione paritaria le cui modalità sono stabilite dal
Consiglio, che delibera all'unanimità.
Il numero dei membri della Commissione è fissato dal Consiglio, che delibera all'unanimità.»
Questa modifica si applica a decorrere dalla data di entrata in funzione della prima Commissione
successiva alla data di adesione del ventisettesimo Stato membro dell'Unione.
3. Il Consiglio, deliberando all'unanimità dopo la firma del trattato di adesione del ventisettesimo
Stato membro dell'Unione, stabilisce:
 il numero dei membri della Commissione;
 le modalità della rotazione paritaria che indicano l'insieme dei criteri e delle regole necessari per la
fissazione automatica della composizione dei collegi successivi, in base ai principi seguenti:
a) gli Stati membri sono trattati su un piano di assoluta parità per quanto concerne la determinazione
dell'avvicendamento e del periodo di permanenza dei loro cittadini in seno alla Commissione;
pertanto lo scarto tra il numero totale dei mandati detenuti da cittadini di due Stati membri
non può mai essere superiore a uno;
b) fatta salva la lettera a), ciascuno dei collegi successivi è costituito in modo da riflettere in maniera
soddisfacente la molteplicità demografica e geografica degli Stati membri dell'Unione.
4. Ogni Stato che aderisce all'Unione ha diritto a che, all'atto dell'adesione, un suo cittadino sia
nominato membro della Commissione finché non si applichi il paragrafo 2.
C 80/52 IT Gazzetta ufficiale delle Comunità europee 10.3.2001
B. PROTOCOLLO ALLEGATO AL TRATTATO SULL'UNIONE EUROPEA, AL TRATTATO
CHE ISTITUISCE LA COMUNITÀ EUROPEA E AL TRATTATO CHE ISTITUISCE
LA COMUNITÀ EUROPEA DELL'ENERGIA ATOMICA
Protocollo sullo statuto della Corte di giustizia
LE ALTE PARTI CONTRAENTI,
DESIDERANDO definire lo statuto della Corte di giustizia previsto all'articolo 245 del trattato che
istituisce la Comunità europea e all'articolo 160 del trattato che istituisce la Comunità europea dell'energia
atomica,
HANNO CONVENUTO le seguenti disposizioni che sono allegate al trattato sull'Unione europea, al
trattato che istituisce la Comunità europea e al trattato che istituisce la Comunità europea dell'energia
atomica:
Articolo 1
La Corte di giustizia è costituita ed esercita le proprie funzioni conformemente alle disposizioni del
trattato sull'Unione europea (trattato UE), del trattato che istituisce la Comunità europea (trattato CE), del
trattato che istituisce la Comunità europea dell'energia atomica (trattato CEEA) e del presente statuto.
TITOLO I
STATUTO DEI GIUDICI E DEGLI AVVOCATI GENERALI
Articolo 2
Ogni giudice, prima di assumere le proprie funzioni, deve, in seduta pubblica, prestare giuramento di
esercitare tali funzioni in piena imparzialità e secondo coscienza e di nulla divulgare del segreto delle
deliberazioni.
Articolo 3
I giudici godono dell'immunità di giurisdizione. Per quanto concerne gli atti da loro compiuti in veste
ufficiale, comprese le loro parole e i loro scritti, essi continuano a godere dell'immunità dopo la
cessazione dalle funzioni.
La Corte, riunita in seduta plenaria, può togliere l'immunità.
Qualora, tolta l'immunità, venga promossa un'azione penale contro un giudice, questi può essere
giudicato, in ciascuno degli Stati membri, soltanto dall'organo competente a giudicare i magistrati
appartenenti alla più alta giurisdizione nazionale.
Gli articoli da 12 a 15 e l'articolo 18 del protocollo sui privilegi e sulle immunità delle Comunità
europee sono applicabili ai giudici, agli avvocati generali, al cancelliere e ai relatori aggiunti della Corte,
senza pregiudizio delle disposizioni relative all'immunità di giurisdizione dei giudici che figurano nei
commi precedenti.
10.3.2001 IT Gazzetta ufficiale delle Comunità europee C 80/53
Articolo 4
I giudici non possono esercitare alcuna funzione politica o amministrativa.
Essi non possono, salvo deroga concessa a titolo eccezionale dal Consiglio, esercitare alcuna attività
professionale rimunerata o meno.
Al momento del loro insediamento, essi assumono l'impegno solenne di rispettare, per la durata delle
loro funzioni e dopo la cessazione da queste, gli obblighi derivanti dalla loro carica, in particolare i
doveri di onestà e di discrezione per quanto riguarda l'accettare, dopo tale cessazione, determinate
funzioni o vantaggi.
In caso di dubbio, la Corte decide.
Articolo 5
A parte i rinnovi regolari e i decessi, le funzioni di giudice cessano individualmente per dimissioni.
In caso di dimissioni di un giudice, la lettera di dimissioni è indirizzata al presidente della Corte per
essere trasmessa al presidente del Consiglio. Quest'ultima notificazione importa vacanza di seggio.
Salvo i casi in cui si applica l'articolo 6, ogni giudice rimane in carica fino a quando il suo successore
non assuma le proprie funzioni.
Articolo 6
I giudici possono essere rimossi dalle loro funzioni oppure essere dichiarati decaduti dal loro diritto a
pensione o da altri vantaggi sostitutivi soltanto qualora, a giudizio unanime dei giudici e degli avvocati
generali della Corte, non siano più in possesso dei requisiti previsti ovvero non soddisfino più agli
obblighi derivanti dalla loro carica. L'interessato non prende parte a tali deliberazioni.
Il cancelliere comunica la decisione della Corte ai presidenti del Parlamento europeo e della Commissione
e la notifica al presidente del Consiglio.
Quest'ultima notificazione, in caso di decisione che rimuove un giudice dalle sue funzioni, importa
vacanza di seggio.
Articolo 7
I giudici le cui funzioni cessano prima dello scadere del loro mandato sono sostituiti per la restante
durata del mandato stesso.
Articolo 8
Le disposizioni degli articoli da 2 a 7 sono applicabili agli avvocati generali.
C 80/54 IT Gazzetta ufficiale delle Comunità europee 10.3.2001
TITOLO II
ORGANIZZAZIONE
Articolo 9
Il rinnovo parziale dei giudici, che ha luogo ogni tre anni, riguarda alternatamente otto e sette giudici.
Il rinnovo parziale degli avvocati generali, che ha luogo ogni tre anni, riguarda ogni volta quattro
avvocati generali.
Articolo 10
Il cancelliere presta giuramento davanti alla Corte di esercitare le proprie funzioni in piena imparzialità e
secondo coscienza e di nulla divulgare del segreto delle deliberazioni.
Articolo 11
La Corte predispone la sostituzione del cancelliere in caso di impedimento di questi.
Articolo 12
Funzionari e altri agenti sono addetti alla Corte allo scopo di assicurarne il funzionamento. Essi
dipendono dal cancelliere sotto l'autorità del presidente.
Articolo 13
Una deliberazione unanime del Consiglio, presa su proposta della Corte, può prevedere la nomina di
relatori aggiunti e definirne lo statuto. I relatori aggiunti possono essere chiamati, alle condizioni che
saranno definite dal regolamento di procedura, a partecipare all'istruzione delle cause sottoposte all'esame
della Corte e a collaborare con il giudice relatore.
I relatori aggiunti, scelti tra persone che offrano ogni garanzia di indipendenza e abbiano le qualificazioni
giuridiche necessarie, sono nominati dal Consiglio. Essi prestano giuramento davanti alla Corte di
esercitare le loro funzioni in piena imparzialità e secondo coscienza e di nulla divulgare del segreto delle
deliberazioni.
Articolo 14
I giudici, gli avvocati generali e il cancelliere devono risiedere dove la Corte ha la propria sede.
Articolo 15
La Corte funziona in modo permanente. La durata delle vacanze giudiziarie è fissata dalla Corte, tenuto
conto delle necessità del servizio.
Articolo 16
La Corte istituisce nel proprio ambito sezioni composte di tre e di cinque giudici. I giudici eleggono nel
loro ambito i presidenti delle sezioni. I presidenti delle sezioni di cinque giudici sono eletti per una
durata di tre anni. Il loro mandato è rinnovabile una volta.
10.3.2001 IT Gazzetta ufficiale delle Comunità europee C 80/55
La grande sezione comprende undici giudici. Essa è presieduta dal presidente della Corte. Fanno parte
della grande sezione anche i presidenti delle sezioni di cinque giudici nonché altri giudici designati alle
condizioni definite dal regolamento di procedura.
La Corte si riunisce in grande sezione quando lo richieda uno Stato membro o un'istituzione delle
Comunità che è parte in causa.
La Corte si riunisce in seduta plenaria quando è adita ai sensi dell'articolo 195, paragrafo 2, dell'articolo
213, paragrafo 2, dell'articolo 216 o dell'articolo 247, paragrafo 7 del trattato CE oppure ai sensi
dell'articolo 107 D, paragrafo 2, dell'articolo 126, paragrafo 2, dell'articolo 129 o dell'articolo 160 B,
paragrafo 7 del trattato CEEA.
Inoltre, ove reputi che un giudizio pendente dinanzi ad essa rivesta un'importanza eccezionale, la Corte
può decidere, sentito l'avvocato generale, di rinviare la causa alla seduta plenaria.
Articolo 17
La Corte può deliberare validamente soltanto in numero dispari.
Le deliberazioni delle sezioni composte di tre o cinque giudici sono valide soltanto se prese da tre
giudici.
Le deliberazioni della grande sezione sono valide soltanto se sono presenti nove giudici.
Le deliberazioni della Corte riunita in seduta plenaria sono valide soltanto se sono presenti undici
giudici.
In caso di impedimento di uno dei giudici componenti una sezione, si può ricorrere a un giudice che
faccia parte di un'altra sezione, alle condizioni definite dal regolamento di procedura.
Articolo 18
I giudici e gli avvocati generali non possono partecipare alla trattazione di alcuna causa nella quale essi
siano in precedenza intervenuti come agenti, consulenti o avvocati di una delle parti, o sulla quale essi
siano stati chiamati a pronunciarsi come membri di un tribunale, di una commissione d'inchiesta o a
qualunque altro titolo.
Qualora, per un motivo particolare, un giudice o un avvocato generale reputi di non poter partecipare al
giudizio o all'esame di una causa determinata, ne informa il presidente. Qualora il presidente reputi che
un giudice o un avvocato generale non debba, per un motivo particolare, giudicare o concludere in una
causa determinata, ne avverte l'interessato.
In caso di difficoltà nell'applicazione del presente articolo, la Corte decide.
Una parte non può invocare la nazionalità di un giudice, né l'assenza in seno alla Corte o ad una sua
sezione di un giudice della propria nazionalità, per richiedere la modificazione della composizione della
Corte o di una delle sue sezioni.
C 80/56 IT Gazzetta ufficiale delle Comunità europee 10.3.2001
TITOLO III
PROCEDURA
Articolo 19
Tanto gli Stati membri quanto le istituzioni delle Comunità sono rappresentati davanti alla Corte da un
agente nominato per ciascuna causa; l'agente può essere assistito da un consulente o da un avvocato.
Allo stesso modo sono rappresentati gli Stati parti contraenti dell'accordo sullo Spazio economico
europeo diversi dagli Stati membri e l'Autorità di vigilanza AELS (EFTA) prevista da detto accordo.
Le altre parti devono essere rappresentate da un avvocato.
Solo un avvocato abilitato al patrocinio dinanzi ad un organo giurisdizionale di uno Stato membro o di
un altro Stato parte contraente dell'accordo sullo Spazio economico europeo può rappresentare o
assistere una parte dinanzi alla Corte.
Gli agenti, i consulenti e gli avvocati che compaiano davanti alla Corte godono dei diritti e delle garanzie
necessarie per l'esercizio indipendente delle loro funzioni, alle condizioni che saranno determinate dal
regolamento di procedura.
La Corte gode, nei confronti dei consulenti e degli avvocati che si presentano davanti ad essa, dei poteri
normalmente riconosciuti in materia alle corti e ai tribunali, alle condizioni che saranno determinate
dallo stesso regolamento.
I professori cittadini degli Stati membri la cui legislazione riconosce loro il diritto di patrocinare godono
davanti alla Corte dei diritti riconosciuti agli avvocati dal presente articolo.
Articolo 20
La procedura davanti alla Corte comprende due fasi: l'una scritta, l'altra orale.
La procedura scritta comprende la comunicazione alle parti, nonché alle istituzioni delle Comunità le cui
decisioni sono in causa, delle istanze, memorie, difese e osservazioni e, eventualmente, delle repliche,
nonché di ogni atto e documento a sostegno, ovvero delle loro copie certificate conformi.
Le comunicazioni sono fatte a cura del cancelliere secondo l'ordine e nei termini fissati dal regolamento
di procedura.
La procedura orale comprende la lettura della relazione presentata da un giudice relatore, l'audizione da
parte della Corte degli agenti, dei consulenti e degli avvocati e delle conclusioni dell'avvocato generale e,
ove occorra, l'audizione dei testimoni e dei periti.
Ove ritenga che la causa non sollevi nuove questioni di diritto, la Corte può decidere, sentito l'avvocato
generale, che la causa sia giudicata senza conclusioni dell'avvocato generale.
10.3.2001 IT Gazzetta ufficiale delle Comunità europee C 80/57
Articolo 21
La Corte è adita mediante istanza trasmessa al cancelliere. L'istanza deve contenere l'indicazione del
nome e del domicilio dell'istante e della qualità del firmatario, l'indicazione della parte o delle parti
avverso le quali è proposta, l'oggetto della controversia, le conclusioni ed un'esposizione sommaria dei
motivi invocati.
All'istanza deve essere allegato, ove occorra, l'atto di cui è richiesto l'annullamento ovvero, nell'ipotesi
contemplata dagli articoli 232 del trattato CE e 148 del trattato CEEA, un documento che certifichi la
data della richiesta prevista da tali articoli. Se questi documenti non sono stati allegati all'istanza, il
cancelliere invita l'interessato a produrli entro un termine ragionevole, senza che si possa eccepire
decadenza qualora la regolarizzazione intervenga dopo la scadenza del termine per ricorrere.
Articolo 22
Nei casi contemplati dall'articolo 18 del trattato CEEA, la Corte è adita mediante ricorso trasmesso al
cancelliere. Il ricorso deve contenere l'indicazione del nome e del domicilio del ricorrente e della qualità
del firmatario, l'indicazione della decisione avverso la quale è proposto ricorso, l'indicazione delle parti
avverse, l'oggetto della causa, le conclusioni e un'esposizione sommaria dei motivi invocati.
Al ricorso deve essere allegata una copia conforme della decisione del Collegio arbitrale che viene
impugnata.
Se la Corte rigetta il ricorso, la decisione del Collegio arbitrale diventa definitiva.
Se la Corte annulla la decisione del Collegio arbitrale la procedura può essere ripresa, eventualmente, a
cura di una delle parti in causa, dinanzi al Collegio arbitrale. Quest'ultimo deve uniformarsi ai principi di
diritto enunciati dalla Corte.
Articolo 23
Nei casi contemplati dall'articolo 35, paragrafo 1 del trattato UE, dall'articolo 234 del trattato CE e
dall'articolo 150 del trattato CEEA, la decisione del giudice nazionale che sospende la procedura e si
rivolge alla Corte è notificata a quest'ultima a cura di tale giudice nazionale. Tale decisione è quindi
notificata a cura del cancelliere della Corte alle parti in causa, agli Stati membri e alla Commissione,
nonché al Consiglio o alla Banca centrale europea, quando l'atto di cui si contesta la validità o l'interpretazione
emani da questi ultimi, e al Parlamento europeo e al Consiglio quando l'atto di cui si contesta
la validità o l'interpretazione sia stato emanato congiuntamente da queste due istituzioni.
Nel termine di due mesi da tale ultima notificazione, le parti, gli Stati membri, la Commissione e,
quando ne sia il caso, il Parlamento europeo, il Consiglio e la Banca centrale europea hanno il diritto di
presentare alla Corte memorie ovvero osservazioni scritte.
Nei casi contemplati dall'articolo 234 del trattato CE, la decisione del giudice nazionale è inoltre
notificata, a cura del cancelliere della Corte, agli Stati parti contraenti dell'accordo sullo Spazio economico
europeo diversi dagli Stati membri nonché all'Autorità di vigilanza AELS (EFTA) prevista da detto
accordo, i quali, entro due mesi dalla notifica, laddove si tratti di uno dei settori di applicazione
dell'accordo, possono presentare alla Corte memorie ovvero osservazioni scritte.
C 80/58 IT Gazzetta ufficiale delle Comunità europee 10.3.2001
Articolo 24
La Corte può richiedere alle parti di produrre tutti i documenti e di dare tutte le informazioni che essa
reputi desiderabili. In caso di rifiuto, ne prende atto.
La Corte può parimenti richiedere agli Stati membri e alle istituzioni che non siano parti in causa tutte
le informazioni che ritenga necessarie ai fini del processo.
Articolo 25
In ogni momento, la Corte può affidare una perizia a qualunque persona, ente, ufficio, commissione od
organo di sua scelta.
Articolo 26
Alle condizioni che saranno determinate dal regolamento di procedura si può procedere all'audizione di
testimoni.
Articolo 27
La Corte gode, nei confronti dei testimoni non comparsi, dei poteri generalmente riconosciuti in materia
alle corti e ai tribunali e può infliggere sanzioni pecuniarie, alle condizioni che saranno determinate dal
regolamento di procedura.
Articolo 28
I testimoni e i periti possono essere uditi sotto il vincolo del giuramento, secondo la formula stabilita dal
regolamento di procedura ovvero secondo le modalità previste dalla legislazione nazionale del testimone
o del perito.
Articolo 29
La Corte può ordinare che un testimone o un perito sia udito dall'autorità giudiziaria del suo domicilio.
Tale ordinanza è diretta, per la sua esecuzione, all'autorità giudiziaria competente, alle condizioni
stabilite dal regolamento di procedura. Gli atti derivanti dall'esecuzione della rogatoria sono rimessi
alla Corte alle stesse condizioni.
La Corte sostiene le spese, con riserva di porle, quando ne sia il caso, a carico delle parti.
Articolo 30
Ogni Stato membro considera qualsiasi violazione dei giuramenti dei testimoni e dei periti alla stregua
del corrispondente reato commesso davanti a un tribunale nazionale giudicante in materia civile. Su
denuncia della Corte esso procede contro gli autori di tale reato davanti al giudice nazionale competente.
10.3.2001 IT Gazzetta ufficiale delle Comunità europee C 80/59
Articolo 31
L'udienza è pubblica, salvo decisione contraria presa dalla Corte, d'ufficio o su richiesta delle parti, per
motivi gravi.
Articolo 32
Nel corso del dibattimento la Corte può interrogare i periti, i testimoni e le parti stesse. Tuttavia queste
ultime possono provvedere alla propria difesa orale soltanto tramite il proprio rappresentante.
Articolo 33
Di ogni udienza è redatto un verbale firmato dal presidente e dal cancelliere.
Articolo 34
Il ruolo delle udienze è fissato dal presidente.
Articolo 35
Le deliberazioni della Corte sono e restano segrete.
Articolo 36
Le sentenze sono motivate. Esse menzionano i nomi dei giudici che hanno partecipato alla deliberazione.
Articolo 37
Le sentenze sono firmate dal presidente e dal cancelliere. Esse sono lette in pubblica udienza.
Articolo 38
La Corte delibera sulle spese.
Articolo 39
Il presidente della Corte può decidere secondo una procedura sommaria che deroghi, per quanto
necessario, ad alcune norme contenute nel presente statuto e che sarà fissata dal regolamento di
procedura, in merito alle conclusioni intese sia ad ottenere la sospensione prevista dall'articolo 242
del trattato CE e dall'articolo 157 del trattato CEEA, sia all'applicazione dei provvedimenti provvisori a
norma dell'articolo 243 del trattato CE o dell'articolo 158 del trattato CEEA, sia alla sospensione
dell'esecuzione forzata conformemente all'articolo 256, quarto comma del trattato CE o all'articolo 164,
terzo comma del trattato CEEA.
Il presidente, in caso d'impedimento, è sostituito da un altro giudice alle condizioni determinate dal
regolamento di procedura.
L'ordinanza pronunciata dal presidente o dal suo sostituto ha soltanto carattere provvisorio e non
pregiudica in nulla la decisione della Corte sul merito.
C 80/60 IT Gazzetta ufficiale delle Comunità europee 10.3.2001
Articolo 40
Gli Stati membri e le istituzioni delle Comunità possono intervenire nelle controversie proposte alla
Corte.
Uguale diritto spetta ad ogni altra persona che dimostri di avere un interesse alla soluzione di una
controversia proposta alla Corte, ad esclusione delle controversie fra Stati membri, fra istituzioni delle
Comunità ovvero fra Stati membri da una parte e istituzioni delle Comunità dall'altra.
Salvo quanto dispone il secondo comma, gli Stati parti contraenti dell'accordo sullo Spazio economico
europeo diversi dagli Stati membri nonché l'Autorità di vigilanza AELS (EFTA) prevista da detto accordo
possono intervenire nelle controversie proposte alla Corte quando queste riguardano uno dei settori di
applicazione dello stesso accordo.
Le conclusioni dell'istanza d'intervento possono avere come oggetto soltanto l'adesione alle conclusioni
di una delle parti.
Articolo 41
Quando la parte convenuta, regolarmente chiamata in causa, si astiene dal depositare conclusioni scritte,
la sentenza viene pronunziata in sua contumacia. La sentenza può essere impugnata entro il termine di
un mese a decorrere dalla sua notificazione. Salvo decisione contraria della Corte, l'opposizione non
sospende l'esecuzione della sentenza pronunziata in contumacia.
Articolo 42
Gli Stati membri, le istituzioni delle Comunità e ogni altra persona fisica o giuridica possono, nei casi e
alle condizioni che saranno determinati dal regolamento di procedura, proporre opposizione di terzo
contro le sentenze pronunziate senza che essi siano stati chiamati in causa, qualora tali sentenze siano
pregiudizievoli ai loro diritti.
Articolo 43
In caso di difficoltà sul senso e la portata di una sentenza, spetta alla Corte d'interpretarla, a richiesta di
una parte o di una istituzione delle Comunità che dimostri di avere a ciò interesse.
Articolo 44
La revocazione delle sentenze può essere richiesta alla Corte solo in seguito alla scoperta di un fatto di
natura tale da avere un'influenza decisiva e che, prima della pronunzia della sentenza, era ignoto alla
Corte e alla parte che domanda la revocazione.
La procedura di revocazione si apre con una sentenza della Corte che constata espressamente l'esistenza
di un fatto nuovo, ne riconosce i caratteri che consentono l'adito alla revocazione e dichiara per questo
motivo ricevibile l'istanza.
Nessuna istanza di revocazione può essere proposta dopo la scadenza di un termine di dieci anni dalla
data della sentenza.
10.3.2001 IT Gazzetta ufficiale delle Comunità europee C 80/61
Articolo 45
Il regolamento di procedura stabilirà termini in ragione della distanza.
Nessuna decadenza risultante dallo spirare dei termini può essere eccepita quando l'interessato provi
l'esistenza di un caso fortuito o di forza maggiore.
Articolo 46
Le azioni contro le Comunità in materia di responsabilità extracontrattuale si prescrivono in cinque anni
a decorrere dal momento in cui avviene il fatto che dà loro origine. La prescrizione è interrotta sia
dall'istanza presentata alla Corte, sia dalla preventiva richiesta che il danneggiato può rivolgere all'istituzione
competente delle Comunità. In quest'ultimo caso l'istanza deve essere proposta nel termine di
due mesi previsto dall'articolo 230 del trattato CE e dall'articolo 146 del trattato CEEA; sono applicabili,
quando ne sia il caso, rispettivamente le disposizioni di cui all'articolo 232, secondo comma del trattato
CE e dall'articolo 148, secondo comma del trattato CEEA.
TITOLO IV
IL TRIBUNALE DI PRIMO GRADO DELLE COMUNITÀ EUROPEE
Articolo 47
Gli articoli da 2 a 8, gli articoli 14 e 15, l'articolo 17, primo, secondo, quarto e quinto comma, e
l'articolo 18 si applicano al Tribunale e ai suoi membri. Il giuramento di cui all'articolo 2 è prestato
dinanzi alla Corte e le decisioni di cui agli articoli 3, 4 e 6 sono adottate da quest'ultima, previa
consultazione del Tribunale.
L'articolo 3, quarto comma, e gli articoli 10, 11 e 14 si applicano, coi necessari adattamenti, al
cancelliere del Tribunale.
Articolo 48
Il Tribunale è composto di quindici giudici.
Articolo 49
I membri del Tribunale possono essere chiamati ad esercitare le funzioni di avvocato generale.
L'avvocato generale ha l'ufficio di presentare pubblicamente, con assoluta imparzialità e piena indipendenza,
conclusioni motivate su determinate cause sottoposte al Tribunale, per assistere quest'ultimo
nell'adempimento della sua missione.
I criteri per la determinazione di dette cause, nonché le modalità di designazione degli avvocati generali
sono stabiliti dal regolamento di procedura del Tribunale.
Un membro del Tribunale chiamato ad esercitare le funzioni di avvocato generale in una causa non può
prendere parte alla decisione di detta causa.
C 80/62 IT Gazzetta ufficiale delle Comunità europee 10.3.2001
Articolo 50
Il Tribunale si riunisce in sezioni, composte di tre o cinque giudici. I giudici eleggono nel loro ambito i
presidenti delle sezioni. I presidenti delle sezioni di cinque giudici sono eletti per una durata di tre anni.
Il loro mandato è rinnovabile una volta.
La composizione delle sezioni e l'assegnazione ad esse delle cause sono disciplinate dal regolamento di
procedura. In determinati casi disciplinati dal regolamento di procedura il Tribunale può riunirsi in
seduta plenaria o statuire nella persona di un giudice unico.
Il regolamento di procedura può inoltre prevedere che il Tribunale si riunisca in grande sezione nei casi
e alle condizioni da esso definite.
Articolo 51
In deroga alla norma di cui all'articolo 225, paragrafo 1 del trattato CE e all'articolo 140 A, paragrafo 1
del trattato CEEA, i ricorsi proposti dagli Stati membri, dalle istituzioni delle Comunità e dalla Banca
centrale europea sono di competenza della Corte.
Articolo 52
Il presidente della Corte e il presidente del Tribunale stabiliscono di comune accordo le condizioni alle
quali funzionari e altri agenti addetti alla Corte possono prestare servizio presso il Tribunale onde
assicurarne il funzionamento. Taluni funzionari o altri agenti dipendono dal cancelliere del Tribunale
sotto l'autorità del presidente del Tribunale.
Articolo 53
La procedura dinanzi al Tribunale è disciplinata dal titolo III.
La procedura dinanzi al Tribunale è precisata e completata, per quanto necessario, dal suo regolamento
di procedura. Il regolamento di procedura può derogare all'articolo 40, quarto comma e all'articolo 41
per tener conto delle peculiarità del contenzioso nel settore della proprietà intellettuale.
In deroga all'articolo 20, quarto comma, l'avvocato generale può presentare per iscritto le sue conclusioni
motivate.
Articolo 54
Se un'istanza o un altro atto processuale destinati al Tribunale sono depositati per errore presso il
cancelliere della Corte, questo li trasmette immediatamente al cancelliere del Tribunale; allo stesso modo,
se un'istanza o un altro atto processuale destinati alla Corte sono depositati per errore presso il
cancelliere del Tribunale, questo li trasmette immediatamente al cancelliere della Corte.
Quando il Tribunale constata d'essere incompetente a conoscere di un ricorso che rientri nella competenza
della Corte, rinvia la causa alla Corte; allo stesso modo, la Corte, quando constata che un
determinato ricorso rientra nella competenza del Tribunale, rinvia la causa a quest'ultimo, che non
può in tal caso declinare la propria competenza.
10.3.2001 IT Gazzetta ufficiale delle Comunità europee C 80/63
Quando la Corte e il Tribunale sono investiti di cause che abbiano lo stesso oggetto, sollevino lo stesso
problema d'interpretazione o mettano in questione la validità dello stesso atto, il Tribunale, dopo aver
ascoltato le parti, può sospendere il procedimento sino alla pronunzia della sentenza della Corte.
Laddove si tratti di ricorsi diretti all'annullamento dello stesso atto, il Tribunale può anche declinare
la propria competenza, affinché la Corte di giustizia statuisca anche su tali ricorsi. Nei casi contemplati
dal presente comma, anche la Corte può decidere di sospendere il procedimento dinanzi ad essa; in tal
caso continua il procedimento dinanzi al Tribunale.
Articolo 55
Le decisioni del Tribunale che concludono il procedimento, le pronunzie che decidono parzialmente la
controversia nel merito o che pongono termine ad un incidente di procedura relativo ad un'eccezione di
incompetenza o di irricevibilità vengono notificate dal cancelliere del Tribunale a tutte le parti come
pure a tutti gli Stati membri e alle istituzioni delle Comunità anche qualora non siano parti intervenienti
nella controversia dinanzi al Tribunale.
Articolo 56
Può essere proposta impugnazione dinanzi alla Corte, entro un termine di due mesi a decorrere dalla
notifica della decisione impugnata, contro le decisioni del Tribunale che concludono il procedimento
nonché contro le pronunzie che decidono parzialmente la controversia nel merito o che pongono
termine ad un incidente di procedura relativo ad un'eccezione di incompetenza o di irricevibilità.
L'impugnazione può essere proposta da qualsiasi parte che sia rimasta parzialmente o totalmente
soccombente nelle sue conclusioni. Tuttavia le parti intervenienti diverse dagli Stati membri e dalle
istituzioni delle Comunità possono proporre impugnazione soltanto qualora la decisione del Tribunale le
concerna direttamente.
Ad eccezione delle cause relative a controversie tra le Comunità e i loro agenti, l'impugnazione può
essere proposta anche dagli Stati membri o dalle istituzioni delle Comunità che non siano intervenuti
nella controversia dinanzi al Tribunale. In tal caso, gli Stati membri e le istituzioni si trovano in una
posizione identica a quella di Stati membri o istituzioni che siano intervenuti in primo grado.
Articolo 57
Può essere proposta impugnazione dinanzi alla Corte contro le decisioni del Tribunale che respingono
un'istanza d'intervento, entro un termine di due settimane a decorrere dalla notifica della decisione di
rigetto, da qualsiasi soggetto la cui istanza sia stata respinta.
Contro le decisioni adottate dal Tribunale ai sensi dell'articolo 242 o 243 o dell'articolo 256, quarto
comma del trattato CE, oppure ai sensi dell'articolo 157 o 158 o dell'articolo 164, terzo comma del
trattato CEEA, può essere proposta impugnazione dinanzi alla Corte dalle parti del procedimento entro
un termine di due mesi a decorrere dalla notifica delle decisioni.
La Corte provvede conformemente alla procedura di cui all'articolo 39 sull'impugnazione proposta ai
sensi del primo e secondo comma del presente articolo.
C 80/64 IT Gazzetta ufficiale delle Comunità europee 10.3.2001
Articolo 58
L'impugnazione proposta dinanzi alla Corte deve limitarsi ai motivi di diritto. Essa può essere fondata su
motivi relativi all'incompetenza del Tribunale, a vizi della procedura dinanzi al Tribunale recanti pregiudizio
agli interessi della parte ricorrente, nonché alla violazione del diritto comunitario da parte del
Tribunale.
L'impugnazione non può avere ad oggetto unicamente l'onere e l'importo delle spese.
Articolo 59
In caso d'impugnazione proposta contro una decisione del Tribunale, il procedimento dinanzi alla Corte
consta di una fase scritta e di una fase orale. La Corte può, sentiti l'avvocato generale e le parti, statuire
senza trattazione orale, alle condizioni stabilite dal regolamento di procedura.
Articolo 60
L'impugnazione non ha effetto sospensivo, salvi gli articoli 242 e 243 del trattato CE o gli articoli 157 e
158 del trattato CEEA.
In deroga all'articolo 244 del trattato CE e all'articolo 159 del trattato CEEA, le decisioni del Tribunale
che annullano un regolamento hanno effetto soltanto a decorrere dalla scadenza del termine contemplato
nell'articolo 56, primo comma del presente statuto, oppure, se entro tale termine è stata proposta
impugnazione, a decorrere dal relativo rigetto, salva la facoltà delle parti di presentare alla Corte, in
forza degli articoli 242 e 243 del trattato CE o degli articoli 157 e 158 del trattato CEEA, un'istanza volta
alla sospensione dell'efficacia del regolamento annullato o all'adozione di un qualsiasi altro provvedimento
provvisorio.
Articolo 61
Quando l'impugnazione è accolta, la Corte annulla la decisione del Tribunale. In tal caso, essa può
statuire definitivamente sulla controversia qualora lo stato degli atti lo consenta, oppure rinviare la causa
al Tribunale affinché sia decisa da quest'ultimo.
In caso di rinvio, il Tribunale è vincolato dalla decisione emessa dalla Corte sui punti di diritto.
Quando un'impugnazione proposta da uno Stato membro o da una istituzione delle Comunità che non
sono intervenuti nel procedimento dinanzi al Tribunale è accolta, la Corte può, ove lo reputi necessario,
precisare gli effetti della decisione annullata del Tribunale che debbono essere considerati definitivi nei
confronti delle parti della controversia.
Articolo 62
Nei casi di cui all'articolo 225, paragrafi 2 e 3 del trattato CE e all'articolo 140 A, paragrafi 2 e 3 del
trattato CEEA, il primo avvocato generale, allorché ritiene che esista un grave rischio per l'unità o la
coerenza del diritto comunitario, può proporre alla Corte di riesaminare la decisione del Tribunale.
La proposta deve essere presentata entro un mese a decorrere dalla pronuncia della decisione del
Tribunale. La Corte decide, entro un mese a decorrere dalla proposta presentatale dal primo avvocato
generale, sull'opportunità o meno di riesaminare la decisione.
10.3.2001 IT Gazzetta ufficiale delle Comunità europee C 80/65
TITOLO V
DISPOSIZIONI FINALI
Articolo 63
I regolamenti di procedura della Corte e del Tribunale contengono tutte le disposizioni necessarie per
applicare e, per quanto necessario, completare il presente statuto.
Articolo 64
Sino all'adozione delle norme relative al regime linguistico applicabile alla Corte e al Tribunale nel
presente statuto, le disposizioni del regolamento di procedura della Corte e del regolamento di procedura
del Tribunale relative al regime linguistico restano applicabili. Ogni modifica o abrogazione di tali
disposizioni deve essere effettuata secondo la procedura prevista per la modifica del presente statuto.
C 80/66 IT Gazzetta ufficiale delle Comunità europee 10.3.2001
C. PROTOCOLLI ALLEGATI AL TRATTATO CHE ISTITUISCE LA
COMUNITÀ EUROPEA
Protocollo relativo alle conseguenze finanziarie della scadenza del trattato
CECA e al fondo di ricerca carbone e acciaio
LE ALTE PARTI CONTRAENTI,
DESIDEROSE di risolvere talune questioni connesse con la scadenza del trattato che istituisce la Comunit
à europea del carbone e dell'acciaio (CECA),
VOLENDO trasferire la proprietà dei fondi CECA alla Comunità europea,
TENENDO CONTO del desiderio di utilizzare tali fondi a fini di ricerca in settori correlati all'industria
del carbone e dell'acciaio e della conseguente necessità di prevedere talune norme specifiche al riguardo,
HANNO CONVENUTO le seguenti disposizioni, che sono allegate al trattato che istituisce la
Comunità europea:
Articolo 1
1. Tutte le attività e passività della CECA, esistenti al 23 luglio 2002, sono trasferite alla Comunità
europea a partire dal 24 luglio 2002.
2. Il valore netto di dette attività e passività, quali iscritte nel bilancio della CECA al 23 luglio 2002,
corretto in base alle eventuali maggiorazioni o decurtamenti, conseguenti alle operazioni di liquidazione,
è considerato patrimonio destinato alla ricerca in settori correlati all'industria del carbone e dell'acciaio e
denominato «CECA in liquidazione». A liquidazione conclusa il patrimonio assume la denominazione di
«Patrimonio del Fondo di ricerca carbone e acciaio».
3. Le entrate derivanti da detto patrimonio, denominate «Fondo di ricerca carbone e acciaio», sono
utilizzate esclusivamente a fini di ricerca in settori correlati all'industria del carbone e dell'acciaio al di
fuori del programma quadro di ricerca, conformemente alle disposizioni del presente protocollo e degli
atti in virtù di esso adottati.
Articolo 2
Il Consiglio, deliberando all'unanimità su proposta della Commissione e previa consultazione del Parlamento
europeo, adotta tutte le disposizioni necessarie all'attuazione del presente protocollo, ivi compresi
i principi essenziali e le appropriate procedure decisionali, in particolare per l'adozione degli orientamenti
finanziari pluriennali per la gestione del patrimonio del Fondo di ricerca carbone e acciaio e degli
orientamenti tecnici per il programma di ricerca di detto Fondo.
10.3.2001 IT Gazzetta ufficiale delle Comunità europee C 80/67
Articolo 3
Salvo se altrimenti previsto dal presente protocollo e dagli atti in virtù di esso adottati, si applicano le
disposizioni del trattato che istituisce la Comunità europea.
Articolo 4
Il presente protocollo si applica a decorrere dal 24 luglio 2002.
C 80/68 IT Gazzetta ufficiale delle Comunità europee 10.3.2001
Protocollo relativo all'articolo 67 del trattato che istituisce la Comunitá
europea
LE ALTE PARTI CONTRAENTI
HANNO CONVENUTO la seguente disposizione, che è allegata al trattato che istituisce la Comunità
europea:
Articolo unico
A decorrere dal 1o maggio 2004 il Consiglio delibera a maggioranza qualificata, su proposta della
Commissione e previa consultazione del Parlamento europeo, per adottare le misure di cui all'articolo
66 del trattato che istituisce la Comunità europea.
10.3.2001 IT Gazzetta ufficiale delle Comunità europee C 80/69
ATTO FINALE
LA CONFERENZA DEI RAPPRESENTANTI DEI GOVERNI DEGLI STATI MEMBRI, riunita a Bruxelles il
14 febbraio 2000 per adottare di comune accordo le modifiche da apportare al trattato sull'Unione
europea, ai trattati che istituiscono, rispettivamente, la Comunità europea, la Comunità europea dell'energia
atomica e la Comunità europea del carbone e dell'acciaio e ad alcuni atti connessi, ha adottato i
seguenti testi:
I. Trattato di Nizza che modifica il trattato sull'Unione europea, i trattati che istituiscono le
Comunità europee e alcuni atti connessi
II. Protocolli
A. Protocollo allegato al trattato sull'Unione europea e ai trattati che istituiscono le Comunità europee
 Protocollo sull'allargamento dell'Unione europea
B. Protocollo allegato al trattato sull'Unione europea, al trattato che istituisce la Comunità europea e al
trattato che istituisce la Comunità europea dell'energia atomica
 Protocollo sullo statuto della Corte di giustizia
C. Protocolli allegati al trattato che istituisce la Comunità europea
 Protocollo relativo alle conseguenze finanziarie della scadenza del trattato CECA e al Fondo di
ricerca carbone e acciaio
 Protocollo relativo all'articolo 67 del trattato che istituisce la Comunità europea
La conferenza ha adottato le dichiarazioni qui di seguito elencate ed allegate al presente Atto finale:
1) Dichiarazione relativa alla politica europea di sicurezza e di difesa
2) Dichiarazione relativa all'articolo 31, paragrafo 2 del trattato sull'Unione europea
3) Dichiarazione relativa all'articolo 10 del trattato che istituisce la Comunità europea
4) Dichiarazione relativa all'articolo 21, terzo comma del trattato che istituisce la Comunità europea
5) Dichiarazione relativa all'articolo 67 del trattato che istituisce la Comunità europea
6) Dichiarazione relativa all'articolo 100 del trattato che istituisce la Comunità europea
7) Dichiarazione relativa all'articolo 111 del trattato che istituisce la Comunità europea
8) Dichiarazione relativa all'articolo 137 del trattato che istituisce la Comunità europea
C 80/70 IT Gazzetta ufficiale delle Comunità europee 10.3.2001
9) Dichiarazione relativa all'articolo 175 del trattato che istituisce la Comunità europea
10) Dichiarazione relativa all'articolo 181 A del trattato che istituisce la Comunità europea
11) Dichiarazione relativa all'articolo 191 del trattato che istituisce la Comunità europea
12) Dichiarazione relativa all'articolo 225 del trattato che istituisce la Comunità europea
13) Dichiarazione relativa all'articolo 225, paragrafi 2 e 3 del trattato che istituisce la Comunità europea
14) Dichiarazione relativa all'articolo 225, paragrafi 2 e 3 del trattato che istituisce la Comunità europea
15) Dichiarazione relativa all'articolo 225, paragrafo 3 del trattato che istituisce la Comunità europea
16) Dichiarazione relativa all'articolo 225 A del trattato che istituisce la Comunità europea
17) Dichiarazione relativa all'articolo 229 A del trattato che istituisce la Comunità europea
18) Dichiarazione relativa alla Corte dei conti
19) Dichiarazione relativa all'articolo 10.6 dello statuto del Sistema europeo di banche centrali e della
Banca centrale europea
20) Dichiarazione relativa all'allargamento dell'Unione europea
21) Dichiarazione relativa alla soglia della maggioranza qualificata e al numero di voti della minoranza
di blocco in un'Unione allargata
22) Dichiarazione relativa al luogo di riunione dei Consigli europei
23) Dichiarazione relativa al futuro dell'Unione
24) Dichiarazione relativa all'articolo 2 del protocollo relativo alle conseguenze finanziarie della scadenza
del trattato CECA e al Fondo di ricerca carbone e acciaio
La conferenza ha preso atto delle dichiarazioni qui di seguito elencate ed allegate al presente Atto finale:
1) Dichiarazione del Lussemburgo
2) Dichiarazione della Grecia, della Spagna e del Portogallo relativa all'articolo 161 del trattato che
istituisce la Comunità europea
3) Dichiarazione della Danimarca, della Germania, dei Paesi Bassi e dell'Austria relativa all'articolo 161
del trattato che istituisce la Comunità europea
10.3.2001 IT Gazzetta ufficiale delle Comunità europee C 80/71
Hecho en Niza, el veintiséis de febrero de dos mil uno.
Udfærdiget i Nice, den seksogtyvende februar to tusind og et.
Geschehen zu Nizza am sechsundzwanzigsten Februar zweitausendeins.
¸ãéíå óôç Íßêáéá, óôéò åßêïóé Ýîé Öåâñïõáñßïõ ôïõ Ýôïõò äýï ÷éëéÜäåò Ýíá.
Done at Nice this twenty-sixth day of February in the year two thousand and one.
Fait à Nice, le vingt-six février de l'an deux mil un.
Arna dhéanamh in Nice ar an séú lá is fiche d'Fheabhra sa bhliain dhá mhíle is a haon.
Fatto a Nizza, addì ventisei febbraio duemilauno.
Gedaan te Nice, de zesentwintigste februari tweeduizend en een.
Feito em Nice, em vinte e seis de Fevereiro de dois mil e um.
Tehty Nizzassa kahdentenakymmenentenäkuudentena helmikuuta 2001.
Utfärdat i Nice den tjugosjätte februari år tjugohundraett.
C 80/72 IT Gazzetta ufficiale delle Comunità europee 10.3.2001
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige
Gemeenschap, het Vlaamse Gewest, het Waalse Gewest en het Brussels Hoofdstedelijk Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft, die
Französische Gemeinschaft, die Wallonische Region, die Flämische Region und die Region Brüssel-Hauptstadt.
For Hendes Majestæt Danmarks Dronning
Für den Präsidenten der Bundesrepublik Deutschland
Ãéá ôïí Ðñüåäñï ôçò ÅëëçíéêÞò Äçìïêñáôßáò
10.3.2001 IT Gazzetta ufficiale delle Comunità europee C 80/73
Por Su Majestad el Rey de España
Pour le Président de la République française
Thar ceann Uachtarán na hÉireann
For the President of Ireland
Per il Presidente della Repubblica italiana
C 80/74 IT Gazzetta ufficiale delle Comunità europee 10.3.2001
Pour Son Altesse Royale le Grand-Duc de Luxembourg
Voor Hare Majesteit de Koningin der Nederlanden
Für den Bundespräsidenten der Republik Österreich
Pelo Presidente da República Portuguesa
10.3.2001 IT Gazzetta ufficiale delle Comunità europee C 80/75
Suomen Tasavallan Presidentin puolesta
För Republiken Finlands President
För Hans Majestät Konungen av Sverige
For Her Majesty the Queen of the United Kingdom
of Great Britain and Northern Ireland
C 80/76 IT Gazzetta ufficiale delle Comunità europee 10.3.2001
DICHIARAZIONI ADOTTATE DALLA CONFERENZA
1. Dichiarazione relativa alla politica europea di sicurezza e di difesa
Conformemente ai testi approvati dal Consiglio europeo di Nizza sulla politica europea di sicurezza e di
difesa (relazione della presidenza e relativi allegati), l'obiettivo dell'Unione europea è che tale politica sia
rapidamente operativa. Una decisione in tal senso sarà adottata dal Consiglio europeo quanto prima
possibile nel corso del 2001 e al più tardi dal Consiglio europeo di Laeken/Bruxelles in base alle
disposizioni vigenti del trattato sull'Unione europea. Pertanto l'entrata in vigore del trattato di Nizza
non costituirà una condizione preliminare.
2. Dichiarazione relativa all'articolo 31, paragrafo 2 del trattato sull'Unione europea
La Conferenza rammenta che:
 la decisione di istituire un'unità (Eurojust) composta di procuratori, giudici o funzionari di polizia di
pari competenza distaccati da ogni Stato membro, con il compito di agevolare il buon coordinamento
tra le autorità nazionali responsabili dell'azione penale e di prestare assistenza nelle indagini
riguardanti i casi di criminalità organizzata, figura nelle conclusioni della presidenza del Consiglio
europeo di Tampere del 15 e 16 ottobre 1999;
 la Rete giudiziaria europea è stata istituita mediante l'azione comune 98/428/GAI adottata dal
Consiglio il 29 giugno 1998 (GU L 191 del 7.7.1998, pag. 4).
3. Dichiarazione relativa all'articolo 10 del trattato che istituisce la Comunità europea
La Conferenza rammenta che il dovere di cooperazione leale che deriva dall'articolo 10 del trattato che
istituisce la Comunità europea e che regola le relazioni tra gli Stati membri e le istituzioni comunitarie
regola anche le relazioni tra le istituzioni comunitarie stesse. Per quanto riguarda le relazioni tra le
istituzioni, allorché risulta necessario, nel quadro di tale dovere di cooperazione leale, agevolare l'applicazione
delle disposizioni del trattato che istituisce la Comunità europea, il Parlamento europeo, il
Consiglio e la Commissione possono concludere accordi interistituzionali. Tali accordi non possono né
modificare né completare le disposizioni del trattato e possono essere conclusi unicamente con l'accordo
di queste tre istituzioni.
4. Dichiarazione relativa all'articolo 21, terzo comma del trattato che istituisce la Comunità europea
La Conferenza invita le istituzioni e gli organi di cui all'articolo 21, terzo comma o all'articolo 7 a
provvedere affinché la risposta dovuta a qualsiasi richiesta scritta di un cittadino dell'Unione venga
inviata a quest'ultimo entro un termine ragionevole.
5. Dichiarazione relativa all'articolo 67 del trattato che istituisce la Comunità europea
Le Alte Parti Contraenti esprimono il loro accordo affinché il Consiglio, nella decisione che deve adottare
in virtù dell'articolo 67, paragrafo 2, secondo trattino:
10.3.2001 IT Gazzetta ufficiale delle Comunità europee C 80/77
 stabilisca di deliberare, a decorrere dal 1o maggio 2004, secondo la procedura di cui all'articolo 251
per adottare le misure previste all'articolo 62, punto 3) e all'articolo 63, punto 3), lettera b);
 stabilisca di deliberare secondo la procedura di cui all'articolo 251 per adottare le misure previste
all'articolo 62, punto 2), lettera a), a decorrere dalla data in cui sia conseguito un accordo sul campo
di applicazione delle misure relative all'attraversamento delle frontiere esterne degli Stati membri da
parte delle persone.
Il Consiglio si adopererà inoltre per rendere la procedura di cui all'articolo 251 applicabile, dal 1o
maggio 2004 o al più presto dopo tale data, agli altri settori previsti dal titolo IV o ad alcuni di essi.
6. Dichiarazione relativa all'articolo 100 del trattato che istituisce la Comunità europea
La Conferenza rammenta che le decisioni in materia di assistenza finanziaria previste all'articolo 100 e
rispondenti al principio del «non salvataggio finanziario» («no bail-out») sancito all'articolo 103 devono
essere conformi alle prospettive finanziarie 2000-2006 e, in particolare, al punto 11 dell'accordo interistituzionale
del 6 maggio 1999 tra il Parlamento europeo, il Consiglio e la Commissione sulla disciplina
di bilancio e il miglioramento della procedura di bilancio, nonché alle corrispondenti disposizioni degli
accordi interistituzionali e prospettive finanziarie futuri.
7. Dichiarazione relativa all'articolo 111 del trattato che istituisce la Comunità europea
La Conferenza conviene che le procedure siano tali da consentire a tutti gli Stati membri della zona euro
di essere pienamente implicati in ogni tappa della preparazione della posizione della Comunità a livello
internazionale per quanto concerne le questioni che rivestono particolare importanza per l'Unione
economica e monetaria.
8. Dichiarazione relativa all'articolo 137 del trattato che istituisce la Comunità europea
La Conferenza conviene che ogni spesa effettuata a norma dell'articolo 137 sia da imputare alla rubrica 3
delle prospettive finanziarie.
9. Dichiarazione relativa all'articolo 175 del trattato che istituisce la Comunità europea
Le Alte Parti Contraenti sono determinate a far sì che l'Unione europea svolga un ruolo motore nel
promuovere la protezione dell'ambiente nell'Unione nonché, sul piano internazionale, nel perseguire lo
stesso obiettivo a livello mondiale. Occorre avvalersi pienamente di tutte le possibilità offerte dal trattato
per conseguire tale obiettivo, anche attraverso incentivi e strumenti orientati al mercato e volti a
promuovere lo sviluppo sostenibile.
10. Dichiarazione relativa all'articolo 181 A del trattato che istituisce la Comunità europea
La Conferenza conferma che, fatte salve le altre disposizioni del trattato che istituisce la Comunità
europea, gli aiuti alla bilancia dei pagamenti dei paesi terzi non rientrano nel campo d'applicazione
dell'articolo 181 A.
C 80/78 IT Gazzetta ufficiale delle Comunità europee 10.3.2001
11. Dichiarazione relativa all'articolo 191 del trattato che istituisce la Comunità europea
La Conferenza rammenta che le disposizioni di cui all'articolo 191 non implicano alcun trasferimento di
competenze alla Comunità europea e lasciano impregiudicata l'applicazione delle pertinenti norme
costituzionali nazionali.
Il finanziamento dei partiti politici a livello europeo tramite il bilancio delle Comunità europee non può
essere utilizzato per finanziare direttamente o indirettamente i partiti politici a livello nazionale.
Le disposizioni sul finanziamento dei partiti politici si applicano, su una stessa base, a tutte le forze
politiche rappresentate nel Parlamento europeo.
12. Dichiarazione relativa all'articolo 225 del trattato che istituisce la Comunità europea
La Conferenza invita la Corte di giustizia e la Commissione a procedere con la massima sollecitudine a
un esame complessivo della ripartizione delle competenze tra la Corte di giustizia e il Tribunale di primo
grado, in particolare in materia di ricorsi diretti, e a presentare adeguate proposte in modo che possano
essere esaminate dalle istanze competenti fin dall'entrata in vigore del trattato di Nizza.
13. Dichiarazione relativa all'articolo 225, paragrafi 2 e 3 del trattato che istituisce la Comunità
europea
La Conferenza ritiene che le disposizioni essenziali della procedura di riesame di cui all'articolo 225,
paragrafi 2 e 3 debbano essere definite nello statuto della Corte di giustizia. Tali disposizioni dovrebbero
precisare in particolare:
 il ruolo delle parti nel procedimento dinanzi alla Corte di giustizia, al fine di assicurare la tutela dei
loro diritti;
 l'effetto della procedura di riesame sull'esecutività della decisione del Tribunale di primo grado;
 l'effetto della decisione della Corte di giustizia sulla controversia tra le parti.
14. Dichiarazione relativa all'articolo 225, paragrafi 2 e 3 del trattato che istituisce la Comunità
europea
La Conferenza ritiene che il Consiglio, quando adotterà le disposizioni dello statuto necessarie all'attuazione
dell'articolo 225, paragrafi 2 e 3, debba istituire una procedura che assicuri che il funzionamento
concreto di tali disposizioni costituirà oggetto di una valutazione al più tardi tre anni dopo l'entrata in
vigore del trattato di Nizza.
10.3.2001 IT Gazzetta ufficiale delle Comunità europee C 80/79
15. Dichiarazione relativa all'articolo 225, paragrafo 3 del trattato che istituisce la Comunità europea
La Conferenza ritiene che la Corte, nei casi eccezionali in cui decida di riesaminare una decisione del
Tribunale di primo grado su questioni pregiudiziali, debba deliberare con procedura d'urgenza.
16. Dichiarazione relativa all'articolo 225 A del trattato che istituisce la Comunità europea
La Conferenza chiede alla Corte di giustizia e alla Commissione di preparare quanto prima un progetto
di decisione sull'istituzione di una camera giurisdizionale competente a deliberare in primo grado in
materia di controversie tra la Comunità e i suoi agenti.
17. Dichiarazione relativa all'articolo 229 A del trattato che istituisce la Comunità europea
La Conferenza ritiene che l'articolo 229 A lasci impregiudicata la scelta del quadro giurisdizionale
eventualmente definito per la trattazione del contenzioso relativo all'applicazione degli atti adottati in
base al trattato che istituisce la Comunità europea che creano titoli comunitari di proprietà industriale.
18. Dichiarazione relativa alla Corte dei conti
La Conferenza invita la Corte dei conti e le istituzioni nazionali di controllo a migliorare il quadro e le
condizioni della loro cooperazione, mantenendo nel contempo la rispettiva autonomia. A tal fine il
presidente della Corte dei conti può istituire un comitato di contatto con i presidenti delle istituzioni
nazionali di controllo.
19. Dichiarazione relativa all'articolo 10.6 dello statuto del Sistema europeo di banche centrali e della
Banca centrale europea
La Conferenza conta che sia presentata quanto prima una raccomandazione ai sensi dell'articolo 10.6
dello statuto del Sistema europeo di banche centrali e della Banca centrale europea.
20. Dichiarazione relativa all'allargamento dell'Unione europea (1)
La posizione comune che gli Stati membri adotteranno in occasione delle conferenze di adesione per
quanto riguarda la ripartizione dei seggi del Parlamento europeo, la ponderazione dei voti in sede di
Consiglio, la composizione del Comitato economico e sociale e la composizione del Comitato delle
regioni sarà conforme alle tabelle seguenti per un'Unione con 27 Stati membri.
(1) Le tabelle figuranti in questa dichiarazione tengono conto unicamente degli Stati candidati con i quali i negoziati di
adesione sono stati effettivamente avviati.
C 80/80 IT Gazzetta ufficiale delle Comunità europee 10.3.2001
1. PARLAMENTO EUROPEO
Stato membro Seggi al PE
Germania 99
Regno Unito 72
Francia 72
Italia 72
Spagna 50
Polonia 50
Romania 33
Paesi Bassi 25
Grecia 22
Repubblica ceca 20
Belgio 22
Ungheria 20
Portogallo 22
Svezia 18
Bulgaria 17
Austria 17
Slovacchia 13
Danimarca 13
Finlandia 13
Irlanda 12
Lituania 12
Lettonia 8
Slovenia 7
Estonia 6
Cipro 6
Lussemburgo 6
Malta 5
Totale 732
10.3.2001 IT Gazzetta ufficiale delle Comunità europee C 80/81
2. PONDERAZIONE DEI VOTI IN SEDE DI CONSIGLIO
Membro del Consiglio Voti ponderati
Germania 29
Regno Unito 29
Francia 29
Italia 29
Spagna 27
Polonia 27
Romania 14
Paesi Bassi 13
Grecia 12
Repubblica ceca 12
Belgio 12
Ungheria 12
Portogallo 12
Svezia 10
Bulgaria 10
Austria 10
Slovacchia 7
Danimarca 7
Finlandia 7
Irlanda 7
Lituania 7
Lettonia 4
Slovenia 4
Estonia 4
Cipro 4
Lussemburgo 4
Malta 3
Totale 345
Le deliberazioni sono valide se hanno ottenuto almeno duecentocinquantotto voti che esprimano il voto
favorevole della maggioranza dei membri quando, in virtù del presente trattato, debbono essere prese su
proposta della Commissione.
Negli altri casi le deliberazioni sono valide se hanno ottenuto almeno duecentocinquantotto voti che
esprimano il voto favorevole di almeno due terzi dei membri.
C 80/82 IT Gazzetta ufficiale delle Comunità europee 10.3.2001
Un membro del Consiglio può chiedere che, in caso di adozione da parte del Consiglio di una decisione
a maggioranza qualificata, si verifichi che gli Stati membri che compongono tale maggioranza qualificata
rappresentino almeno il 62 % della popolazione totale dell'Unione. Qualora tale condizione non sia
soddisfatta, la decisione non è adottata.
3. COMITATO ECONOMICO E SOCIALE
Stato membro Membri
Germania 24
Regno Unito 24
Francia 24
Italia 24
Spagna 21
Polonia 21
Romania 15
Paesi Bassi 12
Grecia 12
Repubblica ceca 12
Belgio 12
Ungheria 12
Portogallo 12
Svezia 12
Bulgaria 12
Austria 12
Slovacchia 9
Danimarca 9
Finlandia 9
Irlanda 9
Lituania 9
Lettonia 7
Slovenia 7
Estonia 7
Cipro 6
Lussemburgo 6
Malta 5
Totale 344
10.3.2001 IT Gazzetta ufficiale delle Comunità europee C 80/83
4. COMITATO DELLE REGIONI
Stato membro Membri
Germania 24
Regno Unito 24
Francia 24
Italia 24
Spagna 21
Polonia 21
Romania 15
Paesi Bassi 12
Grecia 12
Repubblica ceca 12
Belgio 12
Ungheria 12
Portogallo 12
Svezia 12
Bulgaria 12
Austria 12
Slovacchia 9
Danimarca 9
Finlandia 9
Irlanda 9
Lituania 9
Lettonia 7
Slovenia 7
Estonia 7
Cipro 6
Lussemburgo 6
Malta 5
Totale 344
C 80/84 IT Gazzetta ufficiale delle Comunità europee 10.3.2001
21. Dichiarazione relativa alla soglia della maggioranza qualificata e al numero di voti della minoranza
di blocco in un'Unione allargata
Ove non tutti gli Stati candidati che figurano nell'elenco riportato nella dichiarazione relativa all'allargamento
dell'Unione europea abbiano ancora aderito all'Unione al momento dell'entrata in vigore delle
nuove ponderazioni di voto (1o gennaio 2005), la soglia della maggioranza qualificata progredirà, in
funzione del ritmo delle adesioni, a partire da una percentuale inferiore a quella attuale fino a un
massimo del 73,4 %. Quando tutti gli Stati candidati di cui sopra avranno aderito, la minoranza di
blocco, in un'Unione a 27, sarà portata a 91 voti e la soglia della maggioranza qualificata risultante dalla
tabella riportata nella dichiarazione relativa all'allargamento dell'Unione europea sarà automaticamente
adeguata di conseguenza.
22. Dichiarazione relativa al luogo di riunione dei Consigli europei
A decorrere dal 2002 una riunione del Consiglio europeo per ciascuna presidenza si terrà a Bruxelles.
Quando l'Unione conterà diciotto membri, tutte le riunioni del Consiglio europeo avranno luogo a
Bruxelles.
23. Dichiarazione relativa al futuro dell'Unione
1) A Nizza sono state varate importanti riforme. La Conferenza si compiace della positiva conclusione
della Conferenza dei rappresentanti dei governi degli Stati membri e impegna gli Stati membri a
adoperarsi per una rapida ratifica del trattato di Nizza.
2) Essa conviene che, con la conclusione della Conferenza dei rappresentanti dei governi degli Stati
membri, si apre la via all'allargamento dell'Unione europea e sottolinea che, una volta ratificato il
trattato di Nizza, l'Unione avrà completato i cambiamenti istituzionali necessari per l'adesione di
nuovi Stati membri.
3) Essendo ora aperta la via all'allargamento, la Conferenza invita ad un dibattito più approfondito e più
ampio sul futuro dell'Unione europea. Nel 2001 la Presidenza svedese e la Presidenza belga, in
cooperazione con la Commissione e con la partecipazione del Parlamento europeo, promuoveranno
un ampio dibattito con tutte le parti interessate: i rappresentanti dei parlamenti nazionali e i
portavoce dell'opinione pubblica nelle sue varie componenti, ossia ambienti politici, economici e
accademici, esponenti della società civile, ecc. I paesi candidati saranno associati a questo processo
secondo modalità da definire.
4) Dopo la presentazione di una relazione al Consiglio europeo di Göteborg del giugno 2001, il
Consiglio europeo adotterà nella riunione di Laeken/Bruxelles del dicembre 2001 una dichiarazione
contenente iniziative appropriate per il proseguimento di questo processo.
5) Il processo dovrebbe affrontare, tra l'altro, le seguenti questioni:
 le modalità per stabilire, e mantenere, una più precisa delimitazione delle competenze tra
l'Unione europea e gli Stati membri, che rispecchi il principio di sussidiarietà;
 lo status della Carta dei diritti fondamentali dell'Unione europea, proclamata a Nizza, conformemente
alle conclusioni del Consiglio europeo di Colonia;
10.3.2001 IT Gazzetta ufficiale delle Comunità europee C 80/85
 una semplificazione dei trattati al fine di renderli più chiari e meglio comprensibili senza modificarne
la sostanza;
 il ruolo dei parlamenti nazionali nell'architettura europea.
6) Nell'individuare questi temi di riflessione, la Conferenza riconosce la necessità di migliorare e garantire
costantemente la legittimità democratica e la trasparenza dell'Unione e delle sue istituzioni, per
avvicinarle ai cittadini degli Stati membri.
7) La Conferenza conviene che, una volta concluse queste tappe preparatorie, nel 2004 sia convocata
una nuova Conferenza dei rappresentanti dei governi degli Stati membri, al fine di trattare i temi
summenzionati in vista delle corrispondenti modifiche dei trattati.
8) La Conferenza dei rappresentanti dei governi degli Stati membri non costituirà in nessun caso un
ostacolo o prerequisito al processo di allargamento. Inoltre, gli Stati candidati che avranno concluso i
negoziati di adesione con l'Unione saranno invitati a partecipare alla Conferenza. Gli Stati candidati
che non avranno concluso i negoziati di adesione saranno invitati in veste di osservatori.
24. Dichiarazione relativa all'articolo 2 del protocollo relativo alle conseguenze finanziarie della
scadenza del trattato CECA e al fondo di ricerca carbone e acciaio
La Conferenza invita il Consiglio a provvedere, a norma dell'articolo 2 del protocollo, affinché il sistema
di statistiche CECA sia mantenuto oltre la scadenza del trattato CECA fino al 31 dicembre 2002 e a
invitare la Commissione a presentare le raccomandazioni appropriate.
C 80/86 IT Gazzetta ufficiale delle Comunità europee 10.3.2001
DICHIARAZIONI DI CUI LA CONFERENZA HA PRESO NOTA
1. Dichiarazione del Lussemburgo
Fatte salve la decisione dell'8 aprile 1965 e le disposizioni e possibilità ivi contenute concernenti la sede
di istituzioni, organismi e servizi futuri, il Governo lussemburghese si impegna a non rivendicare la sede
delle commissioni di ricorso dell'Ufficio per l'armonizzazione nel mercato interno (marchi, disegni e
modelli), che restano insediate ad Alicante, anche nel caso in cui dette commissioni divengano camere
giurisdizionali ai sensi dell'articolo 220 del trattato che istituisce la Comunità europea.
2. Dichiarazione della Grecia, della Spagna e del Portogallo relativa all'articolo 161 del trattato che
istituisce la Comunità europea
La Grecia, la Spagna e il Portogallo hanno dato il loro accordo sul passaggio alla maggioranza qualificata
nell'articolo 161 del trattato che istituisce la Comunità europea muovendo dal presupposto che, al terzo
comma, il termine «pluriennali» significa che le prospettive finanziarie applicabili a decorrere dal 1o
gennaio 2007 e il pertinente accordo interistituzionale avranno durata identica a quella delle prospettive
finanziarie attuali.
3. Dichiarazione della Danimarca, della Germania, dei Paesi Bassi e dell'Austria relativa all'articolo
161 del trattato che istituisce la Comunità europea
Per quanto riguarda la dichiarazione della Grecia, della Spagna e del Portogallo relativa all'articolo 161
del trattato che istituisce la Comunità europea, la Danimarca, la Germania, i Paesi Bassi e l'Austria
dichiarano che tale dichiarazione non ha come effetto quello di pregiudicare l'azione della Commissione
europea, in particolare il suo diritto d'iniziativa.
10.3.2001 IT Gazzetta ufficiale delle Comunità europee C 80/87
TRATTATO CHE ADOTTA UNA COSTITUZIONE
PER L'EUROPA
954374_TRAITE_IT_1_50 05-01-2005 15:47 Pagina 1
Numerose altre informazioni sull'Unione europea sono disponibili su Internet via
il server Europa (http://europa.eu.int).
Una scheda bibliografica figura alla fine del volume.
Lussemburgo: Ufficio delle pubblicazioni ufficiali delle Comunità europee, 2005
ISBN 92-824-3102-9
© Comunità europee, 2005
Riproduzione autorizzata con citazione della fonte.
Printed in Belgium
STAMPATO SU CARTA SBIANCATA SENZA CLORO
Europe Direct è un servizio a vostra disposizione per aiutarvi
a trovare le risposte ai vostri interrogativi sull'Unione europea
Numero verde unico:
00 800 6 7 8 9 10 11
AVVISO AI LETTORI
La presente pubblicazione riporta il testo del Trattato che adotta una Costituzione per l'Europa quale
è stato firmato a Roma il 29 ottobre 2004 e pubblicato nella Gazzetta ufficiale dell’Unione europea
del 16 dicembre 2004 (serie C, n. 310).
Va osservato che il testo avrà effetto solo dalla data di entrata in vigore, conformemente all'articolo
IV-447, paragrafo 2 del trattato.
Il presente testo costituisce uno strumento di documentazione e non impegna la responsabilità delle
istituzioni.
Ulteriori informazioni sulla Costituzione e sul suo processo di elaborazione sono disponibili sul sito
creato per informare i cittadini europei: http://europa.eu.int/constitution
954374_COR_P2 13-01-2005 10:40 Pagina 2
SOMMARIO
PREAMBOLO.................................................................................................................................................................... 9
PARTE I ............................................................................................................................................................................. 17
TITOLO I - DEFINIZIONE E OBIETTIVI DELL'UNIONE ............................................................................................ 17
TITOLO II - DIRITTI FONDAMENTALI E CITTADINANZA DELL'UNIONE ........................................................... 19
TITOLO III - COMPETENZE DELL'UNIONE ................................................................................................................ 20
TITOLO IV - ISTITUZIONI E ORGANI DELL'UNIONE ............................................................................................... 24
CAPO I - QUADRO ISTITUZIONALE ................................................................................................................. 24
CAPO II - LE ALTRE ISTITUZIONI E GLI ORGANI CONSULTIVI DELL'UNIONE .................................... 31
TITOLO V - ESERCIZIO DELLE COMPETENZE DELL'UNIONE .............................................................................. 32
CAPO I - DISPOSIZIONI COMUNI ...................................................................................................................... 32
CAPO II - DISPOSIZIONI PARTICOLARI ........................................................................................................... 35
CAPO III - COOPERAZIONI RAFFORZATE ...................................................................................................... 39
TITOLO VI - LA VITA DEMOCRATICA DELL'UNIONE ............................................................................................. 40
TITOLO VII - FINANZE DELL'UNIONE ........................................................................................................................ 42
TITOLO VIII - L'UNIONE E L'AMBIENTE CIRCOSTANTE ........................................................................................ 44
TITOLO IX - APPARTENENZA ALL'UNIONE ............................................................................................................... 44
PARTE II - CARTA DEI DIRITTI FONDAMENTALI DELL'UNIONE .................................................................. 47
PREAMBOLO ..................................................................................................................................................................... 47
TITOLO I - DIGNITÀ ........................................................................................................................................................ 48
TITOLO II - LIBERTÀ ...................................................................................................................................................... 49
TITOLO III - UGUAGLIANZA ......................................................................................................................................... 52
TITOLO IV - SOLIDARIETÀ ........................................................................................................................................... 53
TITOLO V - CITTADINANZA .......................................................................................................................................... 56
TITOLO VI - GIUSTIZIA .................................................................................................................................................. 58
TITOLO VII - DISPOSIZIONI GENERALI CHE DISCIPLINANO L'INTERPRETAZIONE E L'APPLICAZIONE
DELLA CARTA .......................................................................................................................................... 59
PARTE III - LE POLITICHE E IL FUNZIONAMENTO DELL'UNIONE .............................................................. 61
TITOLO I - DISPOSIZIONI DI APPLICAZIONE GENERALE ..................................................................................... 61
TITOLO II - NON DISCRIMINAZIONE E CITTADINANZA ........................................................................................ 62
TITOLO III - POLITICHE E AZIONI INTERNE ............................................................................................................. 64
CAPO I - MERCATO INTERNO ........................................................................................................................... 64
Sezione 1 - Instaurazione e funzionamento del mercato interno ................................................................. 64
Sezione 2 - Libera circolazione delle persone e dei servizi ......................................................................... 65
Sottosezione 1 - Lavoratori ................................................................................................................ 65
Sottosezione 2 - Libertà di stabilimento ............................................................................................ 67
Sottosezione 3 - Libera prestazione di servizi ................................................................................... 69
Sezione 3 - Libera circolazione delle merci ................................................................................................. 70
Sottosezione 1 - Unione doganale ..................................................................................................... 70
Sottosezione 2 - Cooperazione doganale ........................................................................................... 71
Sottosezione 3 - Divieto delle restrizioni quantitative ...................................................................... 71
Sezione 4 - Capitali e pagamenti .................................................................................................................. 72
954374_COR_P3 13-01-2005 10:42 Pagina 3
Sezione 5 - Regole di concorrenza ............................................................................................................... 74
Sottosezione 1 - Regole applicabili alle imprese ............................................................................... 74
Sottosezione 2 - Aiuti concessi dagli Stati membri ........................................................................... 77
Sezione 6 - Disposizioni fiscali .................................................................................................................... 79
Sezione 7 - Disposizioni comuni .................................................................................................................. 79
CAPO II - POLITICA ECONOMICA E MONETARIA ........................................................................................ 82
Sezione 1 - Politica economica .................................................................................................................... 82
Sezione 2 - Politica monetaria ...................................................................................................................... 87
Sezione 3 - Disposizioni istituzionali ........................................................................................................... 90
Sezione 4 - Disposizioni specifiche agli Stati membri la cui moneta è l'euro ............................................. 91
Sezione 5 - Disposizioni transitorie .............................................................................................................. 92
CAPO III - POLITICHE IN ALTRI SETTORI ....................................................................................................... 97
Sezione 1 - Occupazione .............................................................................................................................. 97
Sezione 2 - Politica sociale ........................................................................................................................... 99
Sezione 3 - Coesione economica, sociale e territoriale ................................................................................ 104
Sezione 4 - Agricoltura e pesca .................................................................................................................... 105
Sezione 5 - Ambiente .................................................................................................................................... 109
Sezione 6 - Protezione dei consumatori ....................................................................................................... 111
Sezione 7 - Trasporti ..................................................................................................................................... 111
Sezione 8 - Reti transeuropee ....................................................................................................................... 114
Sezione 9 - Ricerca e sviluppo tecnologico e spazio ................................................................................... 115
Sezione 10 - Energia ..................................................................................................................................... 118
CAPO IV - SPAZIO DI LIBERTÀ, SICUREZZA E GIUSTIZIA ......................................................................... 119
Sezione 1 - Disposizioni generali ................................................................................................................. 119
Sezione 2 - Politiche relative ai controlli alle frontiere, all'asilo e all'immigrazione .................................. 120
Sezione 3 - Cooperazione giudiziaria in materia civile ............................................................................... 123
Sezione 4 - Cooperazione giudiziaria in materia penale .............................................................................. 124
Sezione 5 - Cooperazione di polizia ............................................................................................................. 127
CAPO V - SETTORI NEI QUALI L'UNIONE PUÒ DECIDERE DI SVOLGERE UN'AZIONE DI
SOSTEGNO, DI COORDINAMENTO O DI COMPLEMENTO ....................................................... 129
Sezione 1 - Sanità pubblica .......................................................................................................................... 129
Sezione 2 - Industria ..................................................................................................................................... 131
Sezione 3 - Cultura ....................................................................................................................................... 131
Sezione 4 - Turismo ...................................................................................................................................... 132
Sezione 5 - Istruzione, gioventù, sport e formazione professionale ............................................................ 133
Sezione 6 - Protezione civile ........................................................................................................................ 134
Sezione 7 - Cooperazione amministrativa .................................................................................................... 135
TITOLO IV - ASSOCIAZIONE DEI PAESI E TERRITORI D'OLTREMARE ............................................................... 135
TITOLO V - AZIONE ESTERNA DELL'UNIONE .......................................................................................................... 137
CAPO I - DISPOSIZIONI DI APPLICAZIONE GENERALE .............................................................................. 137
CAPO II - POLITICA ESTERA E DI SICUREZZA COMUNE ........................................................................... 139
Sezione 1 - Disposizioni comuni .................................................................................................................. 139
Sezione 2 - Politica di sicurezza e di difesa comune ................................................................................... 144
Sezione 3 - Disposizioni finanziarie ............................................................................................................. 147
CAPO III - POLITICA COMMERCIALE COMUNE ........................................................................................... 148
CAPO IV - COOPERAZIONE CON I PAESI TERZI E AIUTO UMANITARIO ................................................ 149
Sezione 1 - Cooperazione allo sviluppo ....................................................................................................... 149
Sezione 2 - Cooperazione economica, finanziaria e tecnica con i paesi terzi ............................................. 150
Sezione 3 - Aiuto umanitario ........................................................................................................................ 151
CAPO V - MISURE RESTRITTIVE ...................................................................................................................... 152
CAPO VI - ACCORDI INTERNAZIONALI ......................................................................................................... 152
CAPO VII - RELAZIONI DELL'UNIONE CON LE ORGANIZZAZIONI INTERNAZIONALI E I PAESI
TERZI E DELEGAZIONI DELL'UNIONE ....................................................................................... 155
CAPO VIII - ATTUAZIONE DELLA CLAUSOLA DI SOLIDARIETÀ .............................................................. 155
954374_COR_P4 13-01-2005 10:42 Pagina 4
TITOLO VI - FUNZIONAMENTO DELL'UNIONE ........................................................................................................ 156
CAPO I - DISPOSIZIONI ISTITUZIONALI ......................................................................................................... 156
Sezione 1 - Le istituzioni .............................................................................................................................. 156
Sottosezione 1 - Il Parlamento europeo ............................................................................................. 156
Sottosezione 2 - Il Consiglio europeo ............................................................................................... 159
Sottosezione 3 - Il Consiglio dei ministri .......................................................................................... 159
Sottosezione 4 - La Commissione europea ....................................................................................... 160
Sottosezione 5 - La Corte di giustizia dell'Unione europea .............................................................. 162
Sottosezione 6 - La Banca centrale europea ...................................................................................... 170
Sottosezione 7 - La Corte dei conti ................................................................................................... 171
Sezione 2 - Gli organi consultivi dell'Unione .............................................................................................. 173
Sottosezione 1 - Il Comitato delle regioni ......................................................................................... 173
Sottosezione 2 - Il Comitato economico e sociale ............................................................................ 174
Sezione 3 - La Banca europea per gli investimenti ...................................................................................... 175
Sezione 4 - Disposizioni comuni alle istituzioni, organi e organismi dell'Unione ...................................... 176
CAPO II - DISPOSIZIONI FINANZIARIE ........................................................................................................... 179
Sezione 1 - Quadro finanziario pluriennale .................................................................................................. 179
Sezione 2 - Bilancio annuale dell'Unione .................................................................................................... 180
Sezione 3 - Esecuzione del bilancio e scarico .............................................................................................. 183
Sezione 4 - Disposizioni comuni .................................................................................................................. 184
Sezione 5 - Lotta contro la frode .................................................................................................................. 185
CAPO III - COOPERAZIONI RAFFORZATE ...................................................................................................... 186
TITOLO VII - DISPOSIZIONI COMUNI ......................................................................................................................... 188
PARTE IV - DISPOSIZIONI GENERALI E FINALI .................................................................................................. 193
Protocolli e allegati ............................................................................................................................................................. 210
A. Protocolli allegati al trattato che adotta una Costituzione per l'Europa .................................................................. 210
1. Protocollo sul ruolo dei parlamenti nazionali nell'Unione europea ............................................................. 211
2. Protocollo sull'applicazione dei principi di sussidiarietà e di proporzionalità ............................................. 214
3. Protocollo sullo statuto della Corte di giustizia dell'Unione europea .......................................................... 217
4. Protocollo sullo statuto del Sistema europeo di banche centrali e della Banca centrale europea ............... 232
5. Protocollo sullo statuto della Banca europea per gli investimenti ............................................................... 254
6. Protocollo che fissa le sedi delle istituzioni e di determinati organi, organismi e servizi
dell'Unione europea ...................................................................................................................................... 267
7. Protocollo sui privilegi e sulle immunità dell'Unione europea .................................................................... 268
8. Protocollo relativo ai trattati e atti di adesione del Regno di Danimarca, dell'Irlanda e del Regno Unito
di Gran Bretagna e d'Irlanda del Nord, della Repubblica ellenica, del Regno di Spagna e della
Repubblica del Portogallo e della Repubblica d'Austria, della Repubblica di Finlandia e del Regno
di Svezia ........................................................................................................................................................ 274
9. Protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca ............................................................................................................................ 304
10. Protocollo sulla procedura per i disavanzi eccessivi .................................................................................... 344
11. Protocollo sui criteri di convergenza ............................................................................................................ 346
12. Protocollo sull'Eurogruppo ........................................................................................................................... 348
13. Protocollo su talune disposizioni relative al Regno Unito di Gran Bretagna e d'Irlanda del Nord in
relazione all'unione economica e monetaria ................................................................................................. 349
14. Protocollo su talune disposizioni relative alla Danimarca in relazione all'unione economica e monetaria 352
15. Protocollo su talune attività della Banca nazionale di Danimarca ............................................................... 353
16. Protocollo sul regime del franco Comunità finanziaria del Pacifico ........................................................... 354
17. Protocollo sull'acquis di Schengen integrato nell'ambito dell'Unione europea ........................................... 355
18. Protocollo sull'applicazione di alcuni aspetti dell'articolo III-130 della Costituzione al Regno Unito e
all'Irlanda ...................................................................................................................................................... 358
954374_COR_P5 13-01-2005 10:43 Pagina 5
19. Protocollo sulla posizione del Regno Unito e dell'Irlanda rispetto alle politiche relative ai controlli alle
frontiere, all'asilo e all'immigrazione e rispetto alla cooperazione giudiziaria in materia civile e alla
cooperazione di polizia ................................................................................................................................. 360
20. Protocollo sulla posizione della Danimarca ................................................................................................. 363
21. Protocollo sulle relazioni esterne degli Stati membri in materia di attraversamento delle frontiere esterne 368
22. Protocollo sul diritto d'asilo per i cittadini degli Stati membri .................................................................... 369
23. Protocollo sulla cooperazione strutturata permanente istituita dall'articolo I-41, paragrafo 6, e
dall'articolo III-312 della Costituzione ......................................................................................................... 371
24. Protocollo sull'articolo I-41, paragrafo 2 della Costituzione ....................................................................... 374
25. Protocollo sulle importazioni nell'Unione europea di prodotti del petrolio raffinati nelle Antille olandesi .. 375
26. Protocollo sull'acquisto di beni immobili in Danimarca .............................................................................. 378
27. Protocollo sul sistema di radiodiffusione pubblica negli Stati membri ....................................................... 379
28. Protocollo sull'articolo III-214 della Costituzione ....................................................................................... 380
29. Protocollo sulla coesione economica, sociale e territoriale ......................................................................... 381
30. Protocollo concernente il regime particolare applicabile alla Groenlandia ................................................. 383
31. Protocollo sull'articolo 40.3.3 della Costituzione irlandese ......................................................................... 384
32. Protocollo relativo all'articolo I-9, paragrafo 2 della Costituzione sull'adesione dell'Unione alla
Convenzione europea di salvaguardia dei diritti dell'uomo e delle libertà fondamentali ............................ 385
33. Protocollo relativo agli atti e trattati che hanno completato o modificato il trattato che istituisce
la Comunità europea e il trattato sull'Unione europea ................................................................................. 386
34. Protocollo sulle disposizioni transitorie relative alle istituzioni e agli organi dell'Unione ......................... 389
35. Protocollo relativo alle conseguenze finanziarie della scadenza del trattato che istituisce la Comunità
europea del carbone e dell'acciaio e al Fondo di ricerca carbone e acciaio ................................................. 396
36. Protocollo che modifica il trattato che istituisce la Comunità europea dell'energia atomica ...................... 398
B. Allegati al trattato che adotta una Costituzione per l'Europa .................................................................................. 402
Allegato I - Elenco previsto dall'articolo III-226 della Costituzione ...................................................................... 403
Allegato II - Paesi e territori d'oltremare cui si applica la parte III, titolo IV della Costituzione .......................... 407
ATTO FINALE .................................................................................................................................................................. 409
A. Dichiarazioni relative a disposizioni della Costituzione ......................................................................................... 428
1. Dichiarazione relativa all'articolo I-6 ........................................................................................................... 428
2. Dichiarazione relativa all'articolo I-9, paragrafo 2 ....................................................................................... 428
3. Dichiarazione relativa agli articoli I-22, I-27 e I-28 .................................................................................... 428
4. Dichiarazione relativa all'articolo I-24, paragrafo 7, concernente la decisione del Consiglio europeo
sull'esercizio della presidenza del Consiglio ................................................................................................ 428
5. Dichiarazione relativa all'articolo I-25 ......................................................................................................... 429
6. Dichiarazione relativa all'articolo I-26 ......................................................................................................... 430
7. Dichiarazione relativa all'articolo I-27 ......................................................................................................... 431
8. Dichiarazione relativa all'articolo I-36 ......................................................................................................... 431
9. Dichiarazione relativa agli articoli I-43 e III-329 ........................................................................................ 431
10. Dichiarazione relativa all'articolo I-51 ......................................................................................................... 431
11. Dichiarazione relativa all'articolo I-57 ......................................................................................................... 431
12. Dichiarazione sulle spiegazioni relative alla Carta dei diritti fondamentali ................................................ 432
13. Dichiarazione relativa all'articolo III-116 ..................................................................................................... 468
14. Dichiarazione relativa agli articoli III-136 e III-267 .................................................................................... 468
15. Dichiarazione relativa agli articoli III-160 e III-322 .................................................................................... 468
16. Dichiarazione relativa all'articolo III-167, paragrafo 2, lettera c) ................................................................ 468
17. Dichiarazione relativa all'articolo III-184 .................................................................................................... 468
18. Dichiarazione relativa all'articolo III-213 .................................................................................................... 469
19. Dichiarazione relativa all'articolo III-220 .................................................................................................... 469
20. Dichiarazione relativa all'articolo III-243 .................................................................................................... 470
21. Dichiarazione relativa all'articolo III-248 .................................................................................................... 470
22. Dichiarazione relativa all'articolo III-256 .................................................................................................... 470
23. Dichiarazione relativa all'articolo III-273, paragrafo 1, secondo comma .................................................... 470
954374_COR_P6 13-01-2005 10:44 Pagina 6
24. Dichiarazione relativa all'articolo III-296 .................................................................................................... 470
25. Dichiarazione relativa all'articolo III-325 sulla negoziazione e conclusione da parte degli Stati membri
di accordi internazionali relativi allo spazio di libertà, sicurezza e giustizia. ............................................ 470
26. Dichiarazione relativa all'articolo III-402, paragrafo 4 ................................................................................. 471
27. Dichiarazione relativa all'articolo III-419 .................................................................................................... 471
28. Dichiarazione relativa all'articolo IV-440, paragrafo 7 ................................................................................ 471
29. Dichiarazione relativa all'articolo IV-448, paragrafo 2 ................................................................................ 471
30. Dichiarazione relativa alla ratifica del trattato che adotta una Costituzione per l'Europa ........................... 472
B. Dichiarazioni relative ai protocolli allegati alla Costituzione ................................................................................. 473
Dichiarazioni sul protocollo relativo ai trattati e atti di adesione del Regno di Danimarca, dell'Irlanda e del
Regno Unito di Gran Bretagna e Irlanda del Nord, della Repubblica ellenica, del Regno di Spagna e della
Repubblica portoghese, e della Repubblica d'Austria, della Repubblica di Finlandia e del Regno di Svezia
31. Dichiarazione relativa alle isole Åland ........................................................................................................ 473
32. Dichiarazione relativa alla popolazione Sami .............................................................................................. 473
Dichiarazioni sul protocollo relativo al trattato e atto di adesione della Repubblica ceca, della Repubblica di
Estonia, della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e della
Repubblica slovacca
33. Dichiarazione relativa alle zone di sovranità del Regno Unito di Gran Bretagna e Irlanda del Nord
a Cipro .......................................................................................................................................................... 474
34. Dichiarazione della Commissione relativa alle zone di sovranità del Regno Unito di Gran Bretagna e
Irlanda del Nord a Cipro ............................................................................................................................... 475
35. Dichiarazione relativa alla centrale nucleare di Ignalina in Lituania ........................................................... 475
36. Dichiarazione relativa al transito di persone per via terrestre tra la regione di Kaliningrad ed altre parti
della Federazione russa ................................................................................................................................. 476
37. Dichiarazione relativa all'Unità 1 e all'Unità 2 della centrale nucleare di Bohunice V1 in Slovacchia ...... 477
38. Dichiarazione relativa a Cipro ...................................................................................................................... 477
39. Dichiarazione relativa al protocollo sulla posizione della Danimarca ......................................................... 478
40. Dichiarazione concernente il protocollo sulle disposizioni transitorie relative alle istituzioni e agli
organi dell'Unione ......................................................................................................................................... 478
41. Dichiarazione concernente l'Italia ................................................................................................................ 480
Dichiarazioni degli Stati membri
42. Dichiarazione del Regno dei Paesi Bassi relativa all'articolo I-55 .............................................................. 481
43. Dichiarazione del Regno dei Paesi Bassi relativa all'articolo IV-440 .......................................................... 481
44. Dichiarazione della Repubblica federale di Germania, dell'Irlanda, della Repubblica di Ungheria,
della Repubblica d'Austria e del Regno di Svezia ....................................................................................... 481
45. Dichiarazione del Regno di Spagna e del Regno Unito di Gran Bretagna e Irlanda del Nord ................... 481
46. Dichiarazione del Regno Unito di Gran Bretagna e Irlanda del Nord relativa alla definizione del
termine «cittadini» ........................................................................................................................................ 481
47. Dichiarazione del Regno di Spagna relativa alla definizione del termine «cittadini» ................................. 482
48. Dichiarazione del Regno Unito di Gran Bretagna e Irlanda del Nord relativa al diritto di voto per
le elezioni del Parlamento europeo ............................................................................................................... 482
49. Dichiarazione del Regno del Belgio relativa ai parlamenti nazionali .......................................................... 482
50. Dichiarazione della Repubblica di Lettonia e della Repubblica di Ungheria sull'ortografia della
denominazione della moneta unica nel trattato che adotta una Costituzione per l'Europa .......................... 482
954374_COR_P7 13-01-2005 10:45 Pagina 7
954374_TRAITE_IT_1_50 05-01-2005 15:47 Pagina 8
PREAMBOLO
SUA MAESTÀ IL RE DEI BELGI, IL PRESIDENTE DELLA REPUBBLICA CECA, SUA MAESTÀ LA REGINA DI
DANIMARCA, IL PRESIDENTE DELLA REPUBBLICA FEDERALE DI GERMANIA, IL PRESIDENTE DELLA REPUBBLICA
DI ESTONIA, IL PRESIDENTE DELLA REPUBBLICA ELLENICA, SUA MAESTÀ IL RE DI SPAGNA, IL PRESIDENTE
DELLA REPUBBLICA FRANCESE, LA PRESIDENTE DELL'IRLANDA, IL PRESIDENTE DELLA REPUBBLICA ITALIANA,
IL PRESIDENTE DELLA REPUBBLICA DI CIPRO, LA PRESIDENTE DELLA REPUBBLICA DI LETTONIA, IL
PRESIDENTE DELLA REPUBBLICA DI LITUANIA, SUA ALTEZZA REALE IL GRANDUCA DEL LUSSEMBURGO, IL
PRESIDENTE DELLA REPUBBLICA DI UNGHERIA, IL PRESIDENTE DI MALTA, SUA MAESTÀ LA REGINA DEI PAESI
BASSI, IL PRESIDENTE FEDERALE DELLA REPUBBLICA D'AUSTRIA, IL PRESIDENTE DELLA REPUBBLICA DI
POLONIA, IL PRESIDENTE DELLA REPUBBLICA PORTOGHESE, IL PRESIDENTE DELLA REPUBBLICA DI SLOVENIA,
IL PRESIDENTE DELLA REPUBBLICA SLOVACCA, LA PRESIDENTE DELLA REPUBBLICA DI FINLANDIA, IL
GOVERNO DEL REGNO DI SVEZIA, SUA MAESTÀ LA REGINA DEL REGNO UNITO DI GRAN BRETAGNA E
IRLANDA DEL NORD,
ISPIRANDOSI alle eredità culturali, religiose e umanistiche dell'Europa, da cui si sono sviluppati i valori
universali dei diritti inviolabili e inalienabili della persona, della libertà, della democrazia,
dell'uguaglianza, e dello Stato di diritto;
CONVINTI che l'Europa, ormai riunificata dopo esperienze dolorose, intende avanzare sulla via della
civiltà, del progresso e della prosperità per il bene di tutti i suoi abitanti, compresi i più deboli e
bisognosi; che vuole restare un continente aperto alla cultura, al sapere e al progresso sociale; che
desidera approfondire il carattere democratico e trasparente della vita pubblica e operare a favore
della pace, della giustizia e della solidarietà nel mondo;
PERSUASI che i popoli d'Europa, pur restando fieri della loro identità e della loro storia nazionale,
sono decisi a superare le antiche divisioni e, uniti in modo sempre più stretto, a forgiare il loro
comune destino;
CERTI che, «Unita nella diversità», l'Europa offre ai suoi popoli le migliori possibilità di proseguire, nel
rispetto dei diritti di ciascuno e nella consapevolezza delle loro responsabilità nei confronti delle
generazioni future e della Terra, la grande avventura che fa di essa uno spazio privilegiato della
speranza umana;
RISOLUTI a proseguire l'opera compiuta nel quadro dei trattati che istituiscono le Comunità europee e
del trattato sull'Unione europea, assicurando la continuità dell'acquis comunitario;
RICONOSCENTI ai membri della Convenzione europea di aver elaborato il progetto della presente
Costituzione a nome dei cittadini e degli Stati d'Europa,
954374_TRAITE_IT_1_50 05-01-2005 15:47 Pagina 9
HANNO DESIGNATO COME PLENIPOTENZIARI:
SUA MAESTÀ IL RE DEI BELGI,
Guy VERHOFSTADT
Primo Ministro
Karel DE GUCHT
Ministro degli Affari esteri
IL PRESIDENTE DELLA REPUBBLICA CECA,
Stanislav GROSS
Primo Ministro
Cyril SVOBODA
Ministro degli Affari esteri
SUA MAESTÀ LA REGINA DI DANIMARCA,
Anders Fogh RASMUSSEN
Primo Ministro
Per Stig MØLLER
Ministro degli Affari esteri
IL PRESIDENTE DELLA REPUBBLICA FEDERALE DI GERMANIA,
Gerhard SCHRÖDER
Cancelliere federale
Joseph FISCHER
Ministro federale degli Affari esteri e Vice Cancelliere federale
10 Preambolo
954374_TRAITE_IT_1_50 05-01-2005 15:47 Pagina 10
IL PRESIDENTE DELLA REPUBBLICA DI ESTONIA,
Juhan PARTS
Primo Ministro
Kristiina OJULAND
Ministro degli Affari esteri
IL PRESIDENTE DELLA REPUBBLICA ELLENICA,
Kostas KARAMANLIS
Primo Ministro
Petros G. MOLYVIATIS
Ministro degli Affari esteri
SUA MAESTÀ IL RE DI SPAGNA,
José Luis RODRÍGUEZ ZAPATERO
Presidente del Governo
Miguel Ángel MORATINOS CUYAUBÉ
Ministro degli Affari esteri e della cooperazione
IL PRESIDENTE DELLA REPUBBLICA FRANCESE,
Jacques CHIRAC
Presidente
Jean-Pierre RAFFARIN
Primo Ministro
Michel BARNIER
Ministro degli Affari esteri
Trattato che adotta una Costituzione per l'Europa 11
954374_COR_P11 13-01-2005 10:49 Pagina 11
IL PRESIDENTE DELL'IRLANDA,
Bertie AHERN
Primo Ministro (Taoiseach)
Dermot AHERN
Ministro degli Affari esteri
IL PRESIDENTE DELLA REPUBBLICA ITALIANA,
Silvio BERLUSCONI
Presidente del Consiglio dei Ministri
Franco FRATTINI
Ministro degli Affari esteri
IL PRESIDENTE DELLA REPUBBLICA DI CIPRO,
Tassos PAPADOPOULOS
Presidente
George IACOVOU
Ministro degli Affari esteri
LA PRESIDENTE DELLA REPUBBLICA DI LETTONIA,
Vaira VĪĶE FREIBERGA
Presidente
Indulis EMSIS
Primo Ministro
Artis PABRIKS
Ministro degli Affari esteri
12 Preambolo
954374_TRAITE_IT_1_50 05-01-2005 15:47 Pagina 12
IL PRESIDENTE DELLA REPUBBLICA DI LITUANIA,
Valdas ADAMKUS
Presidente
Algirdas Mykolas BRAZAUSKAS
Primo Ministro
Antanas VALIONIS
Ministro degli Affari esteri
SUA ALTEZZA REALE IL GRANDUCA DEL LUSSEMBURGO,
Jean-Claude JUNCKER
Primo Ministro, Ministre d'Etat
Jean ASSELBORN
Vice Primo Ministro, Ministro degli Affari esteri e dell'immigrazione
IL PRESIDENTE DELLA REPUBBLICA DI UNGHERIA,
Ferenc GYURCSÁNY
Primo Ministro
László KOVÁCS
Ministro degli Affari esteri
IL PRESIDENTE DI MALTA,
The Hon Lawrence GONZI
Primo Ministro
The Hon Michael FRENDO
Ministro degli Affari esteri
Trattato che adotta una Costituzione per l'Europa 13
954374_TRAITE_IT_1_50 05-01-2005 15:47 Pagina 13
SUA MAESTÀ LA REGINA DEI PAESI BASSI,
Dr. J. P. BALKENENDE
Primo Ministro
Dr. B. R. BOT
Ministro degli Affari esteri
IL PRESIDENTE FEDERALE DELLA REPUBBLICA D'AUSTRIA,
Dr. Wolfgang SCHÜSSEL
Cancelliere federale
Dr. Ursula PLASSNIK
Ministro federale degli Affari esteri
IL PRESIDENTE DELLA REPUBBLICA DI POLONIA,
Marek BELKA
Primo Ministro
Włodzimierz CIMOSZEWICZ
Ministro degli Affari esteri
IL PRESIDENTE DELLA REPUBBLICA PORTOGHESE,
Pedro Miguel DE SANTANA LOPES
Primo Ministro
António Victor MARTINS MONTEIRO
Ministro degli Affari esteri e delle comunità portoghesi all'estero
14 Preambolo
954374_TRAITE_IT_1_50 05-01-2005 15:47 Pagina 14
IL PRESIDENTE DELLA REPUBBLICA DI SLOVENIA,
Anton ROP
Presidente del Governo
Ivo VAJGL
Ministro degli Affari esteri
IL PRESIDENTE DELLA REPUBBLICA SLOVACCA,
Mikuláš DZURINDA
Primo Ministro
Eduard KUKAN
Ministro degli Affari esteri
LA PRESIDENTE DELLA REPUBBLICA DI FINLANDIA,
Matti VANHANEN
Primo Ministro
Erkki TUOMIOJA
Ministro degli Affari esteri
IL GOVERNO DEL REGNO DI SVEZIA,
Göran PERSSON
Primo Ministro
Laila FREIVALDS
Ministro degli Affari esteri
Trattato che adotta una Costituzione per l'Europa 15
954374_TRAITE_IT_1_50 05-01-2005 15:48 Pagina 15
SUA MAESTÀ LA REGINA DEL REGNO UNITO DI GRAN BRETAGNA E IRLANDA DEL NORD,
The Rt. Hon Tony BLAIR
Primo Ministro
The Rt. Hon Jack STRAW
Ministro degli Affari esteri e del Commonwealth
I QUALI, dopo avere scambiato i loro pieni poteri, riconosciuti in buona e debita forma, hanno
convenuto le disposizioni che seguono:
16 Preambolo
954374_TRAITE_IT_1_50 05-01-2005 15:48 Pagina 16
PARTE I
TITOLO I
DEFINIZIONE E OBIETTIVI DELL'UNIONE
Articolo I-1
Istituzione dell'Unione
1. Ispirata dalla volontà dei cittadini e degli Stati d'Europa di costruire un futuro comune, la
presente Costituzione istituisce l'Unione europea, alla quale gli Stati membri attribuiscono
competenze per conseguire i loro obiettivi comuni. L'Unione coordina le politiche degli Stati
membri dirette al conseguimento di tali obiettivi ed esercita sulla base del modello comunitario le
competenze che essi le attribuiscono.
2. L'Unione è aperta a tutti gli Stati europei che rispettano i suoi valori e si impegnano a
promuoverli congiuntamente.
Articolo I-2
Valori dell'Unione
L'Unione si fonda sui valori del rispetto della dignità umana, della libertà, della democrazia,
dell'uguaglianza, dello Stato di diritto e del rispetto dei diritti umani, compresi i diritti delle persone
appartenenti a una minoranza. Questi valori sono comuni agli Stati membri in una società
caratterizzata dal pluralismo, dalla non discriminazione, dalla tolleranza, dalla giustizia, dalla
solidarietà e dalla parità tra donne e uomini.
Articolo I-3
Obiettivi dell'Unione
1. L'Unione si prefigge di promuovere la pace, i suoi valori e il benessere dei suoi popoli.
2. L'Unione offre ai suoi cittadini uno spazio di libertà, sicurezza e giustizia senza frontiere interne
e un mercato interno nel quale la concorrenza è libera e non è falsata.
3. L'Unione si adopera per lo sviluppo sostenibile dell'Europa, basato su una crescita economica
equilibrata e sulla stabilità dei prezzi, su un'economia sociale di mercato fortemente competitiva, che
mira alla piena occupazione e al progresso sociale, e su un elevato livello di tutela e di miglioramento
della qualità dell'ambiente. Essa promuove il progresso scientifico e tecnologico.
L'Unione combatte l'esclusione sociale e le discriminazioni e promuove la giustizia e la protezione
sociali, la parità tra donne e uomini, la solidarietà tra le generazioni e la tutela dei diritti del minore.
Essa promuove la coesione economica, sociale e territoriale, e la solidarietà tra gli Stati membri.
954374_TRAITE_IT_1_50 05-01-2005 15:48 Pagina 17
18 Parte I
Essa rispetta la ricchezza della sua diversità culturale e linguistica e vigila sulla salvaguardia e sullo
sviluppo del patrimonio culturale europeo.
4. Nelle relazioni con il resto del mondo l'Unione afferma e promuove i suoi valori e interessi.
Contribuisce alla pace, alla sicurezza, allo sviluppo sostenibile della Terra, alla solidarietà e al rispetto
reciproco tra i popoli, al commercio libero ed equo, all'eliminazione della povertà e alla tutela dei
diritti umani, in particolare dei diritti del minore, e alla rigorosa osservanza e allo sviluppo del diritto
internazionale, in particolare al rispetto dei principi della Carta delle Nazioni Unite.
5. L'Unione persegue i suoi obiettivi con i mezzi appropriati, in ragione delle competenze che le
sono attribuite nella Costituzione.
Articolo I-4
Libertà fondamentali e non discriminazione
1. La libera circolazione delle persone, dei servizi, delle merci e dei capitali e la libertà di
stabilimento sono garantite dall'Unione ed al suo interno in conformità della Costituzione.
2. Nel campo d'applicazione della Costituzione e fatte salve le disposizioni particolari da essa
previste, è vietata qualsiasi discriminazione in base alla nazionalità.
Articolo I-5
Relazioni tra l'Unione e gli Stati membri
1. L'Unione rispetta l'uguaglianza degli Stati membri davanti alla Costituzione e la loro identità
nazionale insita nella loro struttura fondamentale, politica e costituzionale, compreso il sistema delle
autonomie locali e regionali. Rispetta le funzioni essenziali dello Stato, in particolare le funzioni di
salvaguardia dell'integrità territoriale, di mantenimento dell'ordine pubblico e di tutela della sicurezza
nazionale.
2. Secondo il principio di leale cooperazione, l'Unione e gli Stati membri si rispettano e si assistono
reciprocamente nell'adempimento dei compiti derivanti dalla Costituzione.
Gli Stati membri adottano ogni misura di carattere generale o particolare atta ad assicurare
l'esecuzione degli obblighi derivanti dalla Costituzione o conseguenti agli atti delle istituzioni
dell'Unione.
Gli Stati membri facilitano all'Unione l'adempimento dei suoi compiti e si astengono da qualsiasi
misura che rischi di mettere in pericolo la realizzazione degli obiettivi dell'Unione.
Articolo I-6
Diritto dell'Unione
La Costituzione e il diritto adottato dalle istituzioni dell'Unione nell'esercizio delle competenze a
questa attribuite prevalgono sul diritto degli Stati membri.
954374_TRAITE_IT_1_50 05-01-2005 15:48 Pagina 18
Trattato che adotta una Costituzione per l'Europa 19
Articolo I-7
Personalità giuridica
L'Unione ha personalità giuridica.
Articolo I-8
I simboli dell'Unione
La bandiera dell'Unione rappresenta un cerchio di dodici stelle dorate su sfondo blu.
L'inno dell'Unione è tratto dall'«Inno alla gioia» della Nona sinfonia di Ludwig van Beethoven.
Il motto dell'Unione è: «Unita nella diversità».
La moneta dell'Unione è l'euro.
La giornata dell'Europa è celebrata il 9 maggio in tutta l'Unione.
TITOLO II
DIRITTI FONDAMENTALI E CITTADINANZA DELL'UNIONE
Articolo I-9
Diritti fondamentali
1. L'Unione riconosce i diritti, le libertà e i principi sanciti nella Carta dei diritti fondamentali che
costituisce la parte II.
2. L'Unione aderisce alla Convenzione europea di salvaguardia dei diritti dell'uomo e delle libertà
fondamentali. Tale adesione non modifica le competenze dell'Unione definite nella Costituzione.
3. I diritti fondamentali, garantiti dalla Convenzione europea di salvaguardia dei diritti dell'uomo e
delle libertà fondamentali e risultanti dalle tradizioni costituzionali comuni agli Stati membri, fanno
parte del diritto dell'Unione in quanto principi generali.
Articolo I-10
Cittadinanza dell'Unione
1. È cittadino dell'Unione chiunque abbia la cittadinanza di uno Stato membro. La cittadinanza
dell'Unione si aggiunge alla cittadinanza nazionale e non la sostituisce.
954374_TRAITE_IT_1_50 05-01-2005 15:48 Pagina 19
20 Parte I
2. I cittadini dell'Unione godono dei diritti e sono soggetti ai doveri previsti nella Costituzione. Essi
hanno:
a) il diritto di circolare e di soggiornare liberamente nel territorio degli Stati membri;
b) il diritto di voto e di eleggibilità alle elezioni del Parlamento europeo e alle elezioni comunali
nello Stato membro in cui risiedono, alle stesse condizioni dei cittadini di detto Stato;
c) il diritto di godere, nel territorio di un paese terzo nel quale lo Stato membro di cui hanno la
cittadinanza non è rappresentato, della tutela delle autorità diplomatiche e consolari di qualsiasi
Stato membro, alle stesse condizioni dei cittadini di detto Stato;
d) il diritto di presentare petizioni al Parlamento europeo, di ricorrere al mediatore europeo, di
rivolgersi alle istituzioni o agli organi consultivi dell'Unione in una delle lingue della Costituzione
e di ricevere una risposta nella stessa lingua.
Tali diritti sono esercitati secondo le condizioni e i limiti definiti dalla Costituzione e dalle misure
adottate in sua applicazione.
TITOLO III
COMPETENZE DELL'UNIONE
Articolo I-11
Principi fondamentali
1. La delimitazione delle competenze dell'Unione si fonda sul principio di attribuzione. L'esercizio
delle competenze dell'Unione si fonda sui principi di sussidiarietà e proporzionalità.
2. In virtù del principio di attribuzione, l'Unione agisce nei limiti delle competenze che le sono
attribuite dagli Stati membri nella Costituzione per realizzare gli obiettivi da questa stabiliti. Qualsiasi
competenza non attribuita all'Unione nella Costituzione appartiene agli Stati membri.
3. In virtù del principio di sussidiarietà, nei settori che non sono di sua competenza esclusiva,
l'Unione interviene soltanto se e nella misura in cui gli obiettivi dell'azione prevista non possono
essere sufficientemente raggiunti dagli Stati membri, né a livello centrale né a livello regionale e
locale, ma possono, a motivo della portata o degli effetti dell'azione in questione, essere meglio
raggiunti a livello di Unione.
Le istituzioni dell'Unione applicano il principio di sussidiarietà conformemente al protocollo
sull'applicazione dei principi di sussidiarietà e di proporzionalità. I parlamenti nazionali vigilano sul
rispetto di tale principio secondo la procedura prevista in detto protocollo.
4. In virtù del principio di proporzionalità, il contenuto e la forma dell'azione dell'Unione non
vanno al di là di quanto necessario per il raggiungimento degli obiettivi della Costituzione.
954374_TRAITE_IT_1_50 05-01-2005 15:48 Pagina 20
Trattato che adotta una Costituzione per l'Europa 21
Le istituzioni dell'Unione applicano il principio di proporzionalità conformemente al protocollo
sull'applicazione dei principi di sussidiarietà e di proporzionalità.
Articolo I-12
Categorie di competenze
1. Quando la Costituzione attribuisce all'Unione una competenza esclusiva in un determinato
settore, solo l'Unione può legiferare e adottare atti giuridicamente vincolanti. Gli Stati membri
possono farlo autonomamente solo se autorizzati dall'Unione oppure per attuare gli atti dell'Unione.
2. Quando la Costituzione attribuisce all'Unione una competenza concorrente con quella degli Stati
membri in un determinato settore, l'Unione e gli Stati membri possono legiferare e adottare atti
giuridicamente vincolanti in tale settore. Gli Stati membri esercitano la loro competenza nella misura
in cui l'Unione non ha esercitato la propria o ha deciso di cessare di esercitarla.
3. Gli Stati membri coordinano le loro politiche economiche e occupazionali secondo le modalità
previste nella parte III, la definizione delle quali è di competenza dell'Unione.
4. L'Unione ha competenza per definire e attuare una politica estera e di sicurezza comune,
compresa la definizione progressiva di una politica di difesa comune.
5. In taluni settori e alle condizioni previste dalla Costituzione, l'Unione ha competenza per
svolgere azioni intese a sostenere, coordinare o completare l'azione degli Stati membri, senza tuttavia
sostituirsi alla loro competenza in tali settori.
Gli atti giuridicamente vincolanti dell'Unione adottati in base a disposizioni della parte III relative a
tali settori non possono comportare un'armonizzazione delle disposizioni legislative e regolamentari
degli Stati membri.
6. La portata e le modalità d'esercizio delle competenze dell'Unione sono determinate dalle
disposizioni della parte III relative a ciascun settore.
Articolo I-13
Settori di competenza esclusiva
1. L'Unione ha competenza esclusiva nei seguenti settori:
a) unione doganale;
b) definizione delle regole di concorrenza necessarie al funzionamento del mercato interno;
c) politica monetaria per gli Stati membri la cui moneta è l'euro;
d) conservazione delle risorse biologiche del mare nel quadro della politica comune della pesca;
954374_TRAITE_IT_1_50 05-01-2005 15:48 Pagina 21
22 Parte I
e) politica commerciale comune.
2. L'Unione ha inoltre competenza esclusiva per la conclusione di accordi internazionali allorché
tale conclusione è prevista in un atto legislativo dell'Unione o è necessaria per consentirle di esercitare
le sue competenze a livello interno o nella misura in cui può incidere su norme comuni o alterarne la
portata.
Articolo I-14
Settori di competenza concorrente
1. L'Unione ha competenza concorrente con quella degli Stati membri quando la Costituzione le
attribuisce una competenza che non rientra nei settori di cui agli articoli I-13 e I-17.
2. L'Unione ha una competenza concorrente con quella degli Stati membri nei principali seguenti
settori:
a) mercato interno,
b) politica sociale, per quanto riguarda gli aspetti definiti nella parte III,
c) coesione economica, sociale e territoriale,
d) agricoltura e pesca, tranne la conservazione delle risorse biologiche del mare,
e) ambiente,
f) protezione dei consumatori,
g) trasporti,
h) reti transeuropee,
i) energia,
j) spazio di libertà, sicurezza e giustizia,
k) problemi comuni di sicurezza in materia di sanità pubblica, per quanto riguarda gli aspetti
definiti nella parte III.
3. Nei settori della ricerca, dello sviluppo tecnologico e dello spazio, l'Unione ha competenza per
condurre azioni, in particolare la definizione e l'attuazione di programmi, senza che l'esercizio di tale
competenza possa avere per effetto di impedire agli Stati membri di esercitare la loro.
4. Nei settori della cooperazione allo sviluppo e dell'aiuto umanitario, l'Unione ha competenza per
condurre azioni e una politica comune, senza che l'esercizio di tale competenza possa avere per
effetto di impedire agli Stati membri di esercitare la loro.
954374_TRAITE_IT_1_50 05-01-2005 15:48 Pagina 22
Trattato che adotta una Costituzione per l'Europa 23
Articolo I-15
Coordinamento delle politiche economiche e occupazionali
1. Gli Stati membri coordinano le loro politiche economiche nell'ambito dell'Unione. A tal fine il
Consiglio dei ministri adotta delle misure, in particolare gli indirizzi di massima per dette politiche.
Agli Stati membri la cui moneta è l'euro si applicano disposizioni specifiche.
2. L'Unione prende misure per assicurare il coordinamento delle politiche occupazionali degli Stati
membri, in particolare definendo gli orientamenti per dette politiche
3. L'Unione può prendere iniziative per assicurare il coordinamento delle politiche sociali degli Stati
membri.
Articolo I-16
Politica estera e di sicurezza comune
1. La competenza dell'Unione in materia di politica estera e di sicurezza comune riguarda tutti i
settori della politica estera e tutte le questioni relative alla sicurezza dell'Unione, compresa la
definizione progressiva di una politica di difesa comune che può condurre a una difesa comune.
2. Gli Stati membri sostengono attivamente e senza riserve la politica estera e di sicurezza comune
dell'Unione in uno spirito di lealtà e di solidarietà reciproca e rispettano l'azione dell'Unione in questo
settore. Si astengono da qualsiasi azione contraria agli interessi dell'Unione o tale da nuocere alla sua
efficacia.
Articolo I-17
Settori delle azioni di sostegno, di coordinamento o di complemento
L'Unione ha competenza per svolgere azioni di sostegno, di coordinamento o di complemento. I
settori di tali azioni, nella loro finalità europea, sono i seguenti:
a) tutela e miglioramento della salute umana,
b) industria,
c) cultura,
d) turismo,
e) istruzione, gioventù, sport e formazione professionale,
f) protezione civile,
g) cooperazione amministrativa.
954374_TRAITE_IT_1_50 05-01-2005 15:48 Pagina 23
24 Parte I
Articolo I-18
Clausola di flessibilità
1. Se un'azione dell'Unione appare necessaria, nel quadro delle politiche definite nella parte III, per
realizzare uno degli obiettivi di cui alla Costituzione, senza che quest'ultima abbia previsto i poteri di
azione richiesti a tal fine, il Consiglio dei ministri, deliberando all'unanimità su proposta della
Commissione europea e previa approvazione del Parlamento europeo, adotta le misure appropriate.
2. La Commissione europea, nel quadro della procedura di controllo del principio di sussidiarietà di
cui all'articolo I-11, paragrafo 3, richiama l'attenzione dei parlamenti nazionali sulle proposte fondate
sul presente articolo.
3. Le misure fondate sul presente articolo non possono comportare un'armonizzazione delle
disposizioni legislative e regolamentari degli Stati membri nei casi in cui la Costituzione la esclude.
TITOLO IV
ISTITUZIONI E ORGANI DELL'UNIONE
CAPO I
QUADRO ISTITUZIONALE
Articolo I-19
Le istituzioni dell'Unione
1. L'Unione dispone di un quadro istituzionale che mira a:
— promuoverne i valori,
— perseguirne gli obiettivi,
— servire i suoi interessi, quelli dei suoi cittadini e quelli degli Stati membri,
— garantire la coerenza, l'efficacia e la continuità delle sue politiche e delle sue azioni.
Tale quadro istituzionale comprende:
— il Parlamento europeo,
— il Consiglio europeo,
— il Consiglio dei ministri (in appresso «Consiglio»),
954374_TRAITE_IT_1_50 05-01-2005 15:48 Pagina 24
Trattato che adotta una Costituzione per l'Europa 25
— la Commissione europea (in appresso «Commissione»),
— la Corte di giustizia dell'Unione europea.
2. Ciascuna istituzione agisce nei limiti delle attribuzioni che le sono conferite dalla Costituzione,
secondo le procedure e condizioni da essa previste. Le istituzioni attuano tra loro una leale
cooperazione.
Articolo I-20
Il Parlamento europeo
1. Il Parlamento europeo esercita, congiuntamente al Consiglio, la funzione legislativa e la funzione
di bilancio. Esercita funzioni di controllo politico e consultive alle condizioni stabilite dalla
Costituzione. Elegge il presidente della Commissione.
2. Il Parlamento europeo è composto di rappresentanti dei cittadini dell'Unione. Il loro numero non
può essere superiore a settecentocinquanta. La rappresentanza dei cittadini è garantita in modo
degressivamente proporzionale, con una soglia minima di sei membri per Stato membro. A nessuno
Stato membro sono assegnati più di novantasei seggi.
Il Consiglio europeo adotta all'unanimità, su iniziativa del Parlamento europeo e con l'approvazione
di quest'ultimo, una decisione europea che stabilisce la composizione del Parlamento europeo, nel
rispetto dei principi di cui al primo comma.
3. I membri del Parlamento europeo sono eletti a suffragio universale diretto, libero e segreto, per
un mandato di cinque anni.
4. Il Parlamento europeo elegge tra i suoi membri il presidente e l'ufficio di presidenza.
Articolo I-21
Il Consiglio europeo
1. Il Consiglio europeo dà all'Unione gli impulsi necessari al suo sviluppo e ne definisce gli
orientamenti e le priorità politiche generali. Non esercita funzioni legislative.
2. Il Consiglio europeo è composto dai capi di Stato o di governo degli Stati membri, dal suo
presidente e dal presidente della Commissione. Il ministro degli affari esteri dell'Unione partecipa ai
lavori.
3. Il Consiglio europeo si riunisce ogni trimestre su convocazione del presidente. Se l'ordine del
giorno lo richiede, ciascun membro del Consiglio europeo può decidere di farsi assistere da un
ministro e il presidente della Commissione da un membro della Commissione. Se la situazione lo
richiede, il presidente convoca una riunione straordinaria del Consiglio europeo.
4. Il Consiglio europeo si pronuncia per consenso, salvo nei casi in cui la Costituzione disponga
diversamente.
954374_TRAITE_IT_1_50 05-01-2005 15:48 Pagina 25
26 Parte I
Articolo I-22
Il presidente del Consiglio europeo
1. Il Consiglio europeo elegge il presidente a maggioranza qualificata per un periodo di due anni e
mezzo. Il suo mandato è rinnovabile una volta. In caso di impedimento o colpa grave, il Consiglio
europeo può porre fine al mandato secondo la medesima procedura.
2. Il presidente del Consiglio europeo:
a) presiede e anima i lavori del Consiglio europeo;
b) assicura la preparazione e la continuità dei lavori del Consiglio europeo, in cooperazione con il
presidente della Commissione e in base ai lavori del Consiglio «Affari generali»;
c) si adopera per facilitare la coesione e il consenso in seno al Consiglio europeo;
d) presenta al Parlamento europeo una relazione dopo ciascuna delle riunioni del Consiglio
europeo.
Il presidente del Consiglio europeo assicura, al suo livello e in tale veste, la rappresentanza esterna
dell'Unione per le materie relative alla politica estera e di sicurezza comune, fatte salve le attribuzioni
del ministro degli affari esteri dell'Unione.
3. Il presidente del Consiglio europeo non può esercitare un mandato nazionale.
Articolo I-23
Il Consiglio dei ministri
1. Il Consiglio esercita, congiuntamente al Parlamento europeo, la funzione legislativa e la funzione
di bilancio. Esercita funzioni di definizione delle politiche e di coordinamento alle condizioni stabilite
nella Costituzione.
2. Il Consiglio è composto da un rappresentante di ciascuno Stato membro a livello ministeriale,
abilitato a impegnare il governo dello Stato membro che rappresenta e ad esercitare il diritto di voto.
3. Il Consiglio delibera a maggioranza qualificata, salvo nei casi in cui la Costituzione disponga
diversamente.
Articolo I-24
Le formazioni del Consiglio dei ministri
1. Il Consiglio si riunisce in varie formazioni.
2. Il Consiglio «Affari generali» assicura la coerenza dei lavori delle varie formazioni del Consiglio.
954374_TRAITE_IT_1_50 05-01-2005 15:48 Pagina 26
Trattato che adotta una Costituzione per l'Europa 27
Esso prepara le riunioni del Consiglio europeo e ne assicura il seguito in collegamento con il
presidente del Consiglio europeo e la Commissione.
3. Il Consiglio «Affari esteri» elabora l'azione esterna dell'Unione secondo le linee strategiche
definite dal Consiglio europeo e assicura la coerenza dell'azione dell'Unione.
4. Il Consiglio europeo adotta a maggioranza qualificata una decisione europea che stabilisce
l'elenco delle altre formazioni del Consiglio.
5. Un comitato dei rappresentanti permanenti dei governi degli Stati membri è responsabile della
preparazione dei lavori del Consiglio.
6. Il Consiglio si riunisce in seduta pubblica quando delibera e vota su un progetto di atto
legislativo. A tal fine, ciascuna sessione del Consiglio è suddivisa in due parti dedicate,
rispettivamente, alle deliberazioni su atti legislativi dell'Unione e alle attività non legislative.
7. La presidenza delle formazioni del Consiglio, ad eccezione della formazione «Affari esteri», è
esercitata dai rappresentanti degli Stati membri nel Consiglio secondo un sistema di rotazione
paritaria, conformemente alle condizioni previste da una decisione europea del Consiglio europeo. Il
Consiglio europeo delibera a maggioranza qualificata.
Articolo I-25
Definizione della maggioranza qualificata in sede di Consiglio europeo e di Consiglio
1. Per maggioranza qualificata si intende almeno il 55 % dei membri del Consiglio, con un minimo
di quindici, rappresentanti Stati membri che totalizzino almeno il 65 % della popolazione
dell'Unione.
La minoranza di blocco deve comprendere almeno quattro membri del Consiglio; in caso contrario la
maggioranza qualificata si considera raggiunta.
2. In deroga al paragrafo 1, quando il Consiglio non delibera su proposta della Commissione o del
ministro degli affari esteri dell'Unione, per maggioranza qualificata si intende almeno il 72 % dei
membri del Consiglio rappresentanti Stati membri che totalizzino almeno il 65 % della popolazione
dell'Unione.
3. I paragrafi 1 e 2 si applicano al Consiglio europeo allorché delibera a maggioranza qualificata.
4. Nel Consiglio europeo, il presidente e il presidente della Commissione non partecipano al voto.
Articolo I-26
La Commissione europea
1. La Commissione promuove l'interesse generale dell'Unione e adotta le iniziative appropriate a tal
fine. Vigila sull'applicazione della Costituzione e delle misure adottate dalle istituzioni in virtù della
Costituzione. Vigila sull'applicazione del diritto dell'Unione sotto il controllo della Corte di giustizia
954374_TRAITE_IT_1_50 05-01-2005 15:48 Pagina 27
28 Parte I
dell'Unione europea. Dà esecuzione al bilancio e gestisce i programmi. Esercita funzioni di
coordinamento, di esecuzione e di gestione, alle condizioni stabilite dalla Costituzione. Assicura la
rappresentanza esterna dell'Unione, fatta eccezione per la politica estera e di sicurezza comune e per
gli altri casi previsti dalla Costituzione. Avvia il processo di programmazione annuale e pluriennale
dell'Unione per giungere ad accordi interistituzionali.
2. Un atto legislativo dell'Unione può essere adottato solo su proposta della Commissione, salvo
che la Costituzione non disponga diversamente. Gli altri atti sono adottati su proposta della
Commissione se la Costituzione lo prevede.
3. Il mandato della Commissione è di cinque anni.
4. I membri della Commissione sono scelti in base alla loro competenza generale e al loro impegno
europeo e tra personalità che offrono tutte le garanzie di indipendenza.
5. La prima Commissione nominata in applicazione della Costituzione è composta da un cittadino
di ciascuno Stato membro, compreso il presidente e il ministro degli affari esteri dell'Unione, che è
uno dei vicepresidenti.
6. A decorrere dal termine del mandato della Commissione di cui al paragrafo 5, la Commissione è
composta da un numero di membri, compreso il presidente e il ministro degli affari esteri
dell'Unione, corrispondente ai due terzi del numero degli Stati membri, a meno che il Consiglio
europeo, deliberando all'unanimità, non decida di modificare tale numero.
I membri della Commissione sono scelti tra i cittadini degli Stati membri in base ad un sistema di
rotazione paritaria tra gli Stati membri. Tale sistema è stabilito da una decisione europea adottata
all'unanimità dal Consiglio europeo secondo i principi seguenti:
a) gli Stati membri sono trattati su un piano di assoluta parità per quanto concerne la
determinazione dell'avvicendamento e del periodo di permanenza dei loro cittadini in seno alla
Commissione; pertanto lo scarto tra il numero totale dei mandati detenuti da cittadini di due Stati
membri non può mai essere superiore a uno;
b) fatta salva la lettera a), ciascuna delle Commissioni successive è costituita in modo da riflettere in
maniera soddisfacente la molteplicità demografica e geografica degli Stati membri.
7. La Commissione esercita le sue responsabilità in piena indipendenza. Fatto salvo l'articolo I28,
paragrafo 2, i membri della Commissione non sollecitano né accettano istruzioni da alcun governo,
istituzione, organo o organismo. Essi si astengono da ogni atto incompatibile con le loro funzioni o
con l'esecuzione dei loro compiti.
8. La Commissione è responsabile collettivamente dinanzi al Parlamento europeo. Il Parlamento
europeo può votare una mozione di censura della Commissione secondo le modalità di cui
all'articolo III-340. Se tale mozione è adottata, i membri della Commissione si dimettono
collettivamente dalle loro funzioni e il ministro degli affari esteri dell'Unione si dimette dalle funzioni
che esercita in seno alla Commissione.
954374_TRAITE_IT_1_50 05-01-2005 15:48 Pagina 28
Trattato che adotta una Costituzione per l'Europa 29
Articolo I-27
Il presidente della Commissione europea
1. Tenuto conto delle elezioni del Parlamento europeo e dopo aver effettuato le consultazioni
appropriate, il Consiglio europeo, deliberando a maggioranza qualificata, propone al Parlamento
europeo un candidato alla carica di presidente della Commissione. Tale candidato è eletto dal
Parlamento europeo a maggioranza dei membri che lo compongono. Se il candidato non ottiene la
maggioranza, il Consiglio europeo, deliberando a maggioranza qualificata, propone entro un mese un
nuovo candidato, che è eletto dal Parlamento europeo secondo la stessa procedura.
2. Il Consiglio, di comune accordo con il presidente eletto, adotta l'elenco delle altre personalità che
propone di nominare membri della Commissione. Queste sono selezionate in base alle proposte
presentate dagli Stati membri, conformemente ai criteri di cui all'articolo I-26, paragrafo 4 e
paragrafo 6, secondo comma.
Il presidente, il ministro degli affari esteri dell'Unione e gli altri membri della Commissione sono
soggetti, collettivamente, ad un voto di approvazione del Parlamento europeo. In seguito a tale
approvazione la Commissione è nominata dal Consiglio europeo, che delibera a maggioranza
qualificata.
3. Il presidente della Commissione:
a) definisce gli orientamenti nel cui quadro la Commissione esercita i suoi compiti;
b) decide l'organizzazione interna della Commissione per assicurare la coerenza, l'efficacia e la
collegialità della sua azione;
c) nomina i vicepresidenti, fatta eccezione per il ministro degli affari esteri dell'Unione, tra i membri
della Commissione.
Un membro della Commissione rassegna le dimissioni se il presidente glielo chiede. Il ministro degli
affari esteri dell'Unione rassegna le dimissioni conformemente alla procedura di cui all'articolo I-28,
paragrafo 1, se il presidente glielo chiede.
Articolo I-28
Il ministro degli affari esteri dell'Unione
1. Il Consiglio europeo, deliberando a maggioranza qualificata con l'accordo del presidente della
Commissione, nomina il ministro degli affari esteri dell'Unione. Il Consiglio europeo può porre fine
al suo mandato mediante la medesima procedura.
2. Il ministro degli affari esteri dell'Unione guida la politica estera e di sicurezza comune
dell'Unione. Contribuisce con le sue proposte all'elaborazione di detta politica e la attua in qualità di
mandatario del Consiglio. Egli agisce allo stesso modo per quanto riguarda la politica di sicurezza e di
difesa comune.
3. Il ministro degli affari esteri dell'Unione presiede il Consiglio «Affari esteri».
954374_TRAITE_IT_1_50 05-01-2005 15:48 Pagina 29
30 Parte I
4. Il ministro degli affari esteri dell'Unione è uno dei vicepresidenti della Commissione. Vigila sulla
coerenza dell'azione esterna dell'Unione. In seno alla Commissione, è incaricato delle responsabilità
che incombono a tale istituzione nel settore delle relazioni esterne e del coordinamento degli altri
aspetti dell'azione esterna dell'Unione. Nell'esercizio di queste responsabilità in seno alla
Commissione e limitatamente alle stesse, il ministro degli affari esteri dell'Unione è soggetto alle
procedure che regolano il funzionamento della Commissione, per quanto compatibile con i
paragrafi 2 e 3.
Articolo I-29
La Corte di giustizia dell'Unione europea
1. La Corte di giustizia dell'Unione europea comprende la Corte di giustizia, il Tribunale e i tribunali
specializzati. Assicura il rispetto del diritto nell'interpretazione e nell'applicazione della Costituzione.
Gli Stati membri stabiliscono i rimedi giurisdizionali necessari per assicurare una tutela
giurisdizionale effettiva nei settori disciplinati dal diritto dell'Unione.
2. La Corte di giustizia è composta da un giudice per Stato membro. È assistita da avvocati generali.
Il Tribunale è composto da almeno un giudice per Stato membro.
I giudici e gli avvocati generali della Corte di giustizia e i giudici del Tribunale sono scelti tra
personalità che offrano tutte le garanzie di indipendenza e che soddisfino le condizioni richieste agli
articoli III-355 e III-356. Sono nominati di comune accordo dai governi degli Stati membri per sei
anni. I giudici e gli avvocati generali uscenti possono essere nuovamente nominati.
3. La Corte di giustizia dell'Unione europea si pronuncia conformemente alla parte III:
a) sui ricorsi presentati da uno Stato membro, da un'istituzione o da una persona fisica o giuridica;
b) in via pregiudiziale, su richiesta delle giurisdizioni nazionali, sull'interpretazione del diritto
dell'Unione o sulla validità degli atti adottati dalle istituzioni;
c) negli altri casi previsti dalla Costituzione.
954374_TRAITE_IT_1_50 05-01-2005 15:48 Pagina 30
Trattato che adotta una Costituzione per l'Europa 31
CAPO II
LE ALTRE ISTITUZIONI E GLI ORGANI CONSULTIVI DELL'UNIONE
Articolo I-30
La Banca centrale europea
1. La Banca centrale europea e le banche centrali nazionali costituiscono il Sistema europeo di
banche centrali. La Banca centrale europea e le banche centrali nazionali degli Stati membri la cui
moneta è l'euro, che costituiscono l'Eurosistema, conducono la politica monetaria dell'Unione.
2. Il Sistema europeo di banche centrali è diretto dagli organi decisionali della Banca centrale
europea. L'obiettivo principale del Sistema europeo di banche centrali è il mantenimento della
stabilità dei prezzi. Fatto salvo tale obiettivo, esso sostiene le politiche economiche generali
nell'Unione per contribuire alla realizzazione degli obiettivi di quest'ultima. Svolge ogni altra
funzione di banca centrale conformemente alla parte III e allo statuto del Sistema europeo di banche
centrali e della Banca centrale europea.
3. La Banca centrale europea è un'istituzione. Essa ha personalità giuridica. Ha il diritto esclusivo di
autorizzare l'emissione dell'euro. Essa è indipendente nell'esercizio dei suoi poteri e nella gestione
delle sue finanze. Le istituzioni, organi e organismi dell'Unione e i governi degli Stati membri
rispettano tale indipendenza.
4. La Banca centrale europea adotta le misure necessarie all'assolvimento dei suoi compiti in
conformità degli articoli da III-185 a III-191 e dell'articolo III-196 e alle condizioni stabilite dallo
statuto del Sistema europeo di banche centrali e della Banca centrale europea. In conformità di questi
stessi articoli, gli Stati membri la cui moneta non è l'euro e le rispettive banche centrali conservano le
loro competenze nel settore monetario.
5. Nei settori che rientrano nelle sue attribuzioni, la Banca centrale europea è consultata su ogni
progetto di atto dell'Unione e su ogni progetto di atto normativo a livello nazionale, e può formulare
pareri.
6. Gli organi decisionali della Banca centrale europea, la loro composizione e le loro modalità di
funzionamento sono definiti agli articoli III-382 e III-383 e nello statuto del Sistema europeo di
banche centrali e della Banca centrale europea.
Articolo I-31
La Corte dei conti
1. La Corte dei conti è un'istituzione. Essa assicura il controllo dei conti dell'Unione.
2. Essa esamina i conti di tutte le entrate e le spese dell'Unione ed accerta la sana gestione
finanziaria.
954374_TRAITE_IT_1_50 05-01-2005 15:48 Pagina 31
32 Parte I
3. Essa è composta da un cittadino di ciascuno Stato membro. I suoi membri esercitano le loro
funzioni in piena indipendenza, nell'interesse generale dell'Unione.
Articolo I-32
Gli organi consultivi dell'Unione
1. Il Parlamento europeo, il Consiglio e la Commissione sono assistiti da un Comitato delle regioni
e da un Comitato economico e sociale, che esercitano funzioni consultive.
2. Il Comitato delle regioni è composto da rappresentanti delle collettività regionali e locali che
sono titolari di un mandato elettorale nell'ambito di una collettività regionale o locale, o
politicamente responsabili dinanzi ad un'assemblea eletta.
3. Il Comitato economico e sociale è composto da rappresentanti delle organizzazioni di datori di
lavoro, di lavoratori dipendenti e di altri attori rappresentativi della società civile, in particolare nei
settori socioeconomico, civico, professionale e culturale.
4. I membri del Comitato delle regioni e del Comitato economico e sociale non sono vincolati da
alcun mandato imperativo. Essi esercitano le loro funzioni in piena indipendenza, nell'interesse
generale dell'Unione.
5. Le regole relative alla composizione di tali comitati, alla designazione dei loro membri, alle loro
attribuzioni e al loro funzionamento sono definite negli articoli da III-386 a III-392.
Le regole di cui ai paragrafi 2 e 3 relative alla natura della loro composizione sono riesaminate a
intervalli regolari dal Consiglio, per tener conto dell'evoluzione economica, sociale e demografica
nell'Unione. Il Consiglio, su proposta della Commissione, adotta delle decisioni europee a tal fine.
TITOLO V
ESERCIZIO DELLE COMPETENZE DELL'UNIONE
CAPO I
DISPOSIZIONI COMUNI
Articolo I-33
Atti giuridici dell'Unione
1. Le istituzioni, per esercitare le competenze dell'Unione, utilizzano come strumenti giuridici,
conformemente alla parte III, la legge europea, la legge quadro europea, il regolamento europeo, la
decisione europea, le raccomandazioni e i pareri.
954374_TRAITE_IT_1_50 05-01-2005 15:48 Pagina 32
Trattato che adotta una Costituzione per l'Europa 33
La legge europea è un atto legislativo di portata generale. È obbligatoria in tutti i suoi elementi e
direttamente applicabile in ciascuno degli Stati membri.
La legge quadro europea è un atto legislativo che vincola tutti gli Stati membri destinatari per quanto
riguarda il risultato da raggiungere, salva restando la competenza degli organi nazionali in merito alla
scelta della forma e dei mezzi.
Il regolamento europeo è un atto non legislativo di portata generale volto all'attuazione degli atti
legislativi e di talune disposizioni specifiche della Costituzione. Può essere obbligatorio in tutti i suoi
elementi e direttamente applicabile in ciascuno degli Stati membri, oppure vincolare lo Stato membro
destinatario per quanto riguarda il risultato da raggiungere, salva restando la competenza degli organi
nazionali in merito alla scelta della forma e dei mezzi.
La decisione europea è un atto non legislativo obbligatorio in tutti i suoi elementi. Se designa dei
destinatari, essa è obbligatoria soltanto nei confronti di questi.
Le raccomandazioni e i pareri non hanno effetto vincolante.
2. In presenza di un progetto di atto legislativo, il Parlamento europeo e il Consiglio si astengono
dall'adottare atti non previsti dalla procedura legislativa applicabile al settore interessato.
Articolo I-34
Atti legislativi
1. Le leggi e leggi quadro europee sono adottate congiuntamente dal Parlamento europeo e dal
Consiglio su proposta della Commissione, secondo la procedura legislativa ordinaria prevista
all'articolo III-396. Se le due istituzioni non raggiungono un accordo, l'atto non è adottato.
2. Nei casi specifici previsti dalla Costituzione, le leggi e leggi quadro europee sono adottate dal
Parlamento europeo con la partecipazione del Consiglio o da quest'ultimo con la partecipazione del
Parlamento europeo, secondo procedure legislative speciali.
3. Nei casi specifici previsti dalla Costituzione, le leggi e leggi quadro europee possono essere
adottate su iniziativa di un gruppo di Stati membri o del Parlamento europeo, su raccomandazione
della Banca centrale europea o su richiesta della Corte di giustizia o della Banca europea per gli
investimenti.
Articolo I-35
Atti non legislativi
1. Il Consiglio europeo adotta decisioni europee nei casi previsti dalla Costituzione.
2. Il Consiglio e la Commissione, in particolare nei casi previsti dagli articoli I-36 e I-37, e la Banca
centrale europea nei casi specifici previsti dalla Costituzione, adottano regolamenti o decisioni
europei.
954374_TRAITE_IT_1_50 05-01-2005 15:48 Pagina 33
34 Parte I
3. Il Consiglio adotta raccomandazioni. Delibera su proposta della Commissione in tutti i casi in cui
la Costituzione prevede che adotti atti su proposta della Commissione. Delibera all'unanimità nei
settori nei quali è richiesta l'unanimità per l'adozione di un atto dell'Unione. La Commissione, e la
Banca centrale europea nei casi specifici previsti dalla Costituzione, adottano raccomandazioni.
Articolo I-36
Regolamenti europei delegati
1. Le leggi e leggi quadro europee possono delegare alla Commissione il potere di adottare
regolamenti europei delegati che completano o modificano determinati elementi non essenziali della
legge o legge quadro.
Le leggi e leggi quadro europee delimitano esplicitamente gli obiettivi, il contenuto, la portata e la
durata della delega di potere. Gli elementi essenziali di un settore sono riservati alla legge o legge
quadro europea e non possono pertanto essere oggetto di delega di potere.
2. Le leggi e leggi quadro europee fissano esplicitamente le condizioni cui è soggetta la delega, che
possono essere le seguenti:
a) il Parlamento europeo o il Consiglio può decidere di revocare la delega;
b) il regolamento europeo delegato può entrare in vigore soltanto se, entro il termine fissato dalla
legge o legge quadro europea, il Parlamento europeo o il Consiglio non solleva obiezioni.
Ai fini delle lettere a) e b), il Parlamento europeo delibera alla maggioranza dei membri che lo
compongono e il Consiglio delibera a maggioranza qualificata.
Articolo I-37
Atti esecutivi
1. Gli Stati membri adottano tutte le misure di diritto interno necessarie per l'attuazione degli atti
giuridicamente vincolanti dell'Unione.
2. Allorché sono necessarie condizioni uniformi di esecuzione degli atti giuridicamente vincolanti
dell'Unione, questi conferiscono competenze di esecuzione alla Commissione o, in casi specifici
debitamente motivati e nelle circostanze previste all'articolo I-40, al Consiglio.
3. Ai fini del paragrafo 2 la legge europea stabilisce preventivamente le regole e i principi generali
relativi alle modalità di controllo da parte degli Stati membri dell'esercizio delle competenze di
esecuzione attribuite alla Commissione.
4. Gli atti esecutivi dell'Unione assumono la forma di regolamenti europei d'esecuzione o di
decisioni europee d'esecuzione.
954374_TRAITE_IT_1_50 05-01-2005 15:48 Pagina 34
Trattato che adotta una Costituzione per l'Europa 35
Articolo I-38
Principi comuni agli atti giuridici dell'Unione
1. Qualora la Costituzione non preveda il tipo di atto da adottare, le istituzioni lo decidono di volta
in volta, nel rispetto delle procedure applicabili e del principio di proporzionalità di cui
all'articolo I11.
2. Gli atti giuridici sono motivati e fanno riferimento alle proposte, iniziative, raccomandazioni,
richieste o pareri previsti dalla Costituzione.
Articolo I-39
Pubblicazione ed entrata in vigore
1. Le leggi e leggi quadro europee adottate secondo la procedura legislativa ordinaria sono firmate
dal presidente del Parlamento europeo e dal presidente del Consiglio.
Negli altri casi sono firmate dal presidente dell'istituzione che le ha adottate.
Le leggi e le ggi quadro europee sono pubblicate nella Gazzetta ufficiale dell'Unione europea ed entrano
in vigore alla data da esse stabilita oppure, in mancanza di data, il ventesimo giorno successivo alla
pubblicazione.
2. I regolamenti e decisioni europei che non indicano i destinatari sono firmati dal presidente
dell'istituzione che li ha adottati.
I regolamenti e decisioni europei che non indicano i destinatari sono pubblicati nella Gazzetta ufficiale
dell'Unione europea ed entrano in vigore alla data da essi stabilita oppure, in mancanza di data, il
ventesimo giorno successivo alla pubblicazione.
3. Le decisioni europee diverse da quelle previste nel paragrafo 2 sono notificate ai destinatari e
hanno efficacia in virtù di tale notificazione.
CAPO II
DISPOSIZIONI PARTICOLARI
Articolo I-40
Disposizioni particolari relative alla politica estera e di sicurezza comune
1. L'Unione europea persegue una politica estera e di sicurezza comune fondata sullo sviluppo della
reciproca solidarietà politica degli Stati membri, sull'individuazione delle questioni di interesse
generale e sulla realizzazione di un livello sempre maggiore di convergenza delle azioni degli Stati
membri.
954374_TRAITE_IT_1_50 05-01-2005 15:48 Pagina 35
36 Parte I
2. Il Consiglio europeo individua gli interessi strategici dell'Unione e fissa gli obiettivi della sua
politica estera e di sicurezza comune. Il Consiglio elabora tale politica nel quadro delle linee
strategiche definite dal Consiglio europeo e conformemente alla parte III.
3. Il Consiglio europeo e il Consiglio adottano le decisioni europee necessarie.
4. La politica estera e di sicurezza comune è attuata dal ministro degli affari esteri dell'Unione e
dagli Stati membri, ricorrendo ai mezzi nazionali e a quelli dell'Unione.
5. Gli Stati membri si concertano in sede di Consiglio europeo e di Consiglio su qualsiasi questione
di politica estera e di sicurezza di interesse generale per definire un approccio comune. Prima di
intraprendere qualsiasi azione sulla scena internazionale o di assumere qualsiasi impegno che possa
ledere gli interessi dell'Unione, ciascuno Stato membro consulta gli altri in sede di Consiglio europeo
o di Consiglio. Gli Stati membri assicurano, mediante la convergenza delle loro azioni, che l'Unione
possa affermare i suoi interessi e i suoi valori sulla scena internazionale. Gli Stati membri sono
solidali tra loro.
6. In materia di politica estera e di sicurezza comune, il Consiglio europeo e il Consiglio adottano
decisioni europee all'unanimità, salvo nei casi previsti nella parte III. Si pronunciano su iniziativa di
uno Stato membro, su proposta del ministro degli affari esteri dell'Unione o su proposta di
quest'ultimo con l'appoggio della Commissione. Le leggi e leggi quadro europee sono escluse.
7. Il Consiglio europeo può adottare all'unanimità una decisione europea che preveda che il
Consiglio deliberi a maggioranza qualificata nei casi diversi da quelli previsti nella parte III.
8. Il Parlamento europeo è consultato regolarmente sui principali aspetti e sulle scelte fondamentali
della politica estera e di sicurezza comune. Esso è tenuto informato della sua evoluzione.
Articolo I-41
Disposizioni particolari relative alla politica di sicurezza e di difesa comune
1. La politica di sicurezza e di difesa comune costituisce parte integrante della politica estera e di
sicurezza comune. Essa assicura che l'Unione disponga di una capacità operativa ricorrendo a mezzi
civili e militari. L'Unione può avvalersi di tali mezzi in missioni al suo esterno per garantire il
mantenimento della pace, la prevenzione dei conflitti e il rafforzamento della sicurezza
internazionale, conformemente ai principi della Carta delle Nazioni Unite. L'esecuzione di tali
compiti si basa sulle capacità fornite dagli Stati membri.
2. La politica di sicurezza e di difesa comune comprende la graduale definizione di una politica di
difesa comune dell'Unione. Questa condurrà a una difesa comune quando il Consiglio europeo,
deliberando all'unanimità, avrà così deciso. In questo caso, il Consiglio europeo raccomanda agli Stati
membri di adottare una decisione in tal senso conformemente alle rispettive norme costituzionali.
954374_TRAITE_IT_1_50 05-01-2005 15:48 Pagina 36
Trattato che adotta una Costituzione per l'Europa 37
La politica dell'Unione a norma del presente articolo non pregiudica il carattere specifico della
politica di sicurezza e di difesa di taluni Stati membri, rispetta gli obblighi derivanti dal trattato del
Nord-Atlantico per alcuni Stati membri che ritengono che la loro difesa comune si realizzi tramite
l'Organizzazione del trattato del Nord-Atlantico, ed è compatibile con la politica comune di sicurezza
e di difesa adottata in tale contesto.
3. Gli Stati membri mettono a disposizione dell'Unione, per l'attuazione della politica di sicurezza e
di difesa comune, capacità civili e militari per contribuire al conseguimento degli obiettivi definiti dal
Consiglio. Gli Stati membri che costituiscono tra loro forze multinazionali possono mettere anche
tali forze a disposizione della politica di sicurezza e di difesa comune.
Gli Stati membri s'impegnano a migliorare progressivamente le loro capacità militari. È istituita
un'Agenzia nel settore dello sviluppo delle capacità di difesa, della ricerca, dell'acquisizione e degli
armamenti (Agenzia europea per la difesa), incaricata di individuare le esigenze operative,
promuovere misure per rispondere a queste, contribuire a individuare e, se del caso, mettere in
atto qualsiasi misura utile a rafforzare la base industriale e tecnologica del settore della difesa,
partecipare alla definizione di una politica europea delle capacità e degli armamenti, e assistere il
Consiglio nella valutazione del miglioramento delle capacità militari.
4. Le decisioni europee relative alla politica di sicurezza e di difesa comune, comprese quelle
inerenti all'avvio di una missione di cui al presente articolo, sono adottate dal Consiglio che delibera
all'unanimità su proposta del ministro degli affari esteri dell'Unione o su iniziativa di uno Stato
membro. Il ministro degli affari esteri dell'Unione può proporre il ricorso sia ai mezzi nazionali sia
agli strumenti dell'Unione, se del caso congiuntamente alla Commissione.
5. Il Consiglio può affidare lo svolgimento di una missione, nell'ambito dell'Unione, a un gruppo di
Stati membri allo scopo di preservare i valori dell'Unione e di servirne gli interessi. Lo svolgimento di
detta missione è disciplinato dall'articolo III310.
6. Gli Stati membri che rispondono a criteri più elevati in termini di capacità militari e che hanno
sottoscritto impegni più vincolanti in materia ai fini delle missioni più impegnative instaurano una
cooperazione strutturata permanente nell'ambito dell'Unione. Detta cooperazione è disciplinata
dall'articolo III-312. Essa lascia impregiudicato l'articolo III-309.
7. Qualora uno Stato membro subisca un'aggressione armata nel suo territorio, gli altri Stati
membri sono tenuti a prestargli aiuto e assistenza con tutti i mezzi in loro possesso, in conformità
dell'articolo 51 della Carta delle Nazioni Unite. Ciò non pregiudica il carattere specifico della politica
di sicurezza e di difesa di taluni Stati membri.
Gli impegni e la cooperazione in questo settore rimangono conformi agli impegni assunti nell'ambito
dell'Organizzazione del trattato del Nord-Atlantico che resta, per gli Stati che ne sono membri, il
fondamento della loro difesa collettiva e l'istanza di attuazione della stessa.
8. Il Parlamento europeo è consultato regolarmente sui principali aspetti e sulle scelte fondamentali
della politica di sicurezza e di difesa comune. Esso è tenuto informato della sua evoluzione.
954374_TRAITE_IT_1_50 05-01-2005 15:48 Pagina 37
38 Parte I
Articolo I-42
Disposizioni particolari relative allo spazio di libertà, sicurezza e giustizia
1. L'Unione costituisce uno spazio di libertà, sicurezza e giustizia:
a) attraverso l'adozione di leggi e leggi quadro europee intese, se necessario, a ravvicinare le
disposizioni legislative e regolamentari degli Stati membri nei settori di cui alla parte III;
b) favorendo la fiducia reciproca tra le autorità competenti degli Stati membri, in particolare sulla
base del riconoscimento reciproco delle decisioni giudiziarie ed extragiudiziali;
c) attraverso una cooperazione operativa delle autorità competenti degli Stati membri, compresi i
servizi di polizia, i servizi delle dogane e altri servizi specializzati nel settore della prevenzione e
dell'individuazione dei reati.
2. I parlamenti nazionali, nell'ambito dello spazio di libertà, sicurezza e giustizia, possono
partecipare ai meccanismi di valutazione previsti all'articolo III-260. Essi sono associati al controllo
politico di Europol e alla valutazione delle attività di Eurojust, conformemente agli articoli III-276 e
III-273.
3. Gli Stati membri dispongono del diritto di iniziativa nel settore della cooperazione di polizia e
giudiziaria in materia penale, conformemente all'articolo III-264.
Articolo I-43
Clausola di solidarietà
1. L'Unione e gli Stati membri agiscono congiuntamente in uno spirito di solidarietà qualora uno
Stato membro sia oggetto di un attacco terroristico o sia vittima di una calamità naturale o provocata
dall'uomo. L'Unione mobilita tutti gli strumenti di cui dispone, inclusi i mezzi militari messi a sua
disposizione dagli Stati membri, per:
a) — prevenire la minaccia terroristica sul territorio degli Stati membri;
— proteggere le istituzioni democratiche e la popolazione civile da un eventuale attacco
terroristico;
— prestare assistenza a uno Stato membro sul suo territorio, su richiesta delle sue autorità
politiche, in caso di attacco terroristico;
b) prestare assistenza a uno Stato membro sul suo territorio, su richiesta delle sue autorità politiche,
in caso di calamità naturale o provocata dall'uomo.
2. Le modalità d'attuazione del presente articolo sono previste all'articolo III-329.
954374_TRAITE_IT_1_50 05-01-2005 15:48 Pagina 38
Trattato che adotta una Costituzione per l'Europa 39
CAPO III
COOPERAZIONI RAFFORZATE
Articolo I-44
Cooperazioni rafforzate
1. Gli Stati membri che intendono instaurare tra loro una cooperazione rafforzata nel quadro delle
competenze non esclusive dell'Unione possono far ricorso alle sue istituzioni ed esercitare tali
competenze applicando le pertinenti disposizioni della Costituzione, nei limiti e con le modalità
previsti nel presente articolo e negli articoli da III-416 a III-423.
Le cooperazioni rafforzate sono intese a promuovere la realizzazione degli obiettivi dell'Unione, a
proteggere i suoi interessi e a rafforzare il suo processo di integrazione. Sono aperte in qualsiasi
momento a tutti gli Stati membri ai sensi dell'articolo III-418.
2. La decisione europea che autorizza una cooperazione rafforzata è adottata dal Consiglio in
ultima istanza, qualora esso stabilisca che gli obiettivi ricercati da detta cooperazione non possono
essere conseguiti entro un termine ragionevole dall'Unione nel suo insieme, e a condizione che vi
partecipi almeno un terzo degli Stati membri. Il Consiglio delibera secondo la procedura di cui
all'articolo III-419.
3. Tutti i membri del Consiglio possono partecipare alle sue deliberazioni, ma solo i membri del
Consiglio che rappresentano gli Stati membri partecipanti ad una cooperazione rafforzata prendono
parte al voto.
L'unanimità è costituita unicamente dai voti dei rappresentanti degli Stati membri partecipanti.
Per maggioranza qualificata si intende almeno il 55 % dei membri del Consiglio rappresentanti gli
Stati membri partecipanti, che totalizzino almeno il 65 % della popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
In deroga al terzo e quarto comma, quando il Consiglio non delibera su proposta della Commissione
o del ministro degli affari esteri dell'Unione, per maggioranza qualificata richiesta si intende almeno il
72 % dei membri del Consiglio rappresentanti gli Stati membri partecipanti, che totalizzino almeno il
65 % della popolazione di tali Stati.
4. Gli atti adottati nel quadro di una cooperazione rafforzata vincolano solo gli Stati membri
partecipanti. Non sono considerati un acquis che deve essere accettato dagli Stati candidati
all'adesione all'Unione.
954374_TRAITE_IT_1_50 05-01-2005 15:48 Pagina 39
40 Parte I
TITOLO VI
LA VITA DEMOCRATICA DELL'UNIONE
Articolo I-45
Principio dell'uguaglianza democratica
L'Unione rispetta, in tutte le sue attività, il principio dell'uguaglianza dei cittadini, che beneficiano di
uguale attenzione da parte delle sue istituzioni, organi e organismi.
Articolo I-46
Principio della democrazia rappresentativa
1. Il funzionamento dell'Unione si fonda sulla democrazia rappresentativa.
2. I cittadini sono direttamente rappresentati, a livello dell'Unione, nel Parlamento europeo.
Gli Stati membri sono rappresentati nel Consiglio europeo dai rispettivi capi di Stato o di governo e
nel Consiglio dai rispettivi governi, a loro volta democraticamente responsabili dinanzi ai loro
parlamenti nazionali o dinanzi ai loro cittadini.
3. Ogni cittadino ha il diritto di partecipare alla vita democratica dell'Unione. Le decisioni sono
prese nella maniera il più possibile aperta e vicina al cittadino.
4. I partiti politici a livello europeo contribuiscono a formare una coscienza politica europea e ad
esprimere la volontà dei cittadini dell'Unione.
Articolo I-47
Principio della democrazia partecipativa
1. Le istituzioni danno ai cittadini e alle associazioni rappresentative, attraverso gli opportuni
canali, la possibilità di far conoscere e di scambiare pubblicamente le loro opinioni in tutti i settori di
azione dell'Unione.
2. Le istituzioni mantengono un dialogo aperto, trasparente e regolare con le associazioni
rappresentative e la società civile.
3. Al fine di assicurare la coerenza e la trasparenza delle azioni dell'Unione, la Commissione
procede ad ampie consultazioni delle parti interessate.
954374_TRAITE_IT_1_50 05-01-2005 15:48 Pagina 40
Trattato che adotta una Costituzione per l'Europa 41
4. Cittadini dell'Unione, in numero di almeno un milione, che abbiano la cittadinanza di un
numero significativo di Stati membri, possono prendere l'iniziativa d'invitare la Commissione,
nell'ambito delle sue attribuzioni, a presentare una proposta appropriata su materie in merito alle
quali tali cittadini ritengono necessario un atto giuridico dell'Unione ai fini dell'attuazione della
Costituzione. La legge europea determina le disposizioni relative alle procedure e alle condizioni
necessarie per la presentazione di una iniziativa dei cittadini, incluso il numero minimo di Stati
membri da cui devono provenire.
Articolo I-48
Le parti sociali e il dialogo sociale autonomo
L'Unione riconosce e promuove il ruolo delle parti sociali al suo livello, tenendo conto della diversità
dei sistemi nazionali. Essa facilita il dialogo tra tali parti, nel rispetto della loro autonomia.
Il vertice sociale trilaterale per la crescita e l'occupazione contribuisce al dialogo sociale.
Articolo I-49
Il mediatore europeo
Un mediatore europeo, eletto dal Parlamento europeo, riceve le denunce riguardanti casi di cattiva
amministrazione nell'azione delle istituzioni, organi o organismi dell'Unione alle condizioni previste
dalla Costituzione. Egli istituisce tali denunce e riferisce al riguardo. Il mediatore europeo esercita le
sue funzioni in piena indipendenza.
Articolo I-50
Trasparenza dei lavori delle istituzioni, organi e organismi dell'Unione
1. Al fine di promuovere il buon governo e garantire la partecipazione della società civile, le
istituzioni, organi e organismi dell'Unione operano nel modo più trasparente possibile.
2. Il Parlamento europeo si riunisce in seduta pubblica, così come il Consiglio allorché delibera e
vota in relazione ad un progetto di atto legislativo.
3. Qualsiasi cittadino dell'Unione o persona fisica o giuridica che risieda o abbia la sede sociale in
uno Stato membro ha il diritto di accedere, alle condizioni previste nella parte III, ai documenti delle
istituzioni, organi e organismi dell'Unione, a prescindere dal loro supporto.
La legge europea stabilisce i principi generali e le limitazioni a tutela di interessi pubblici o privati
applicabili al diritto di accesso a tali documenti.
4. Ciascuna istituzione, organo o organismo stabilisce nel suo regolamento interno disposizioni
specifiche riguardanti l'accesso ai suoi documenti, conformemente alla legge europea di cui al
paragrafo 3.
954374_TRAITE_IT_1_50 05-01-2005 15:48 Pagina 41
42 Parte I
Articolo I-51
Protezione dei dati di carattere personale
1. Ogni persona ha diritto alla protezione dei dati di carattere personale che la riguardano.
2. La legge o legge quadro europea stabilisce le norme relative alla protezione delle persone fisiche
con riguardo al trattamento dei dati di carattere personale da parte delle istituzioni, organi e
organismi dell'Unione, e da parte degli Stati membri nell'esercizio di attività che rientrano nel campo
di applicazione del diritto dell'Unione, e le norme relative alla libera circolazione di tali dati. Il rispetto
di tali norme è soggetto al controllo di autorità indipendenti.
Articolo I-52
Status delle chiese e delle organizzazioni non confessionali
1. L'Unione rispetta e non pregiudica lo status di cui godono negli Stati membri, in virtù del diritto
nazionale, le chiese e le associazioni o comunità religiose.
2. L'Unione rispetta ugualmente lo status di cui godono, in virtù del diritto nazionale, le
organizzazioni filosofiche e non confessionali.
3. Riconoscendone l'identità e il contributo specifico, l'Unione mantiene un dialogo aperto,
trasparente e regolare con tali chiese e organizzazioni.
TITOLO VII
FINANZE DELL'UNIONE
Articolo I-53
Principi finanziari e di bilancio
1. Tutte le entrate e le spese dell'Unione devono costituire oggetto di previsioni per ciascun esercizio
finanziario ed essere iscritte nel bilancio dell'Unione, conformemente alla parte III.
2. Nel bilancio, entrate e spese devono risultare in pareggio.
3. Le spese iscritte nel bilancio sono autorizzate per la durata dell'esercizio finanziario annuale in
conformità della legge europea di cui all'articolo III-412.
4. L'esecuzione di spese iscritte nel bilancio richiede l'adozione preliminare di un atto
giuridicamente vincolante dell'Unione che dà fondamento giuridico alla sua azione e all'esecuzione
della spesa corrispondente in conformità della legge europea di cui all'articolo III-412, fatte salve le
eccezioni previste da quest'ultima.
5. Per mantenere la disciplina di bilancio, l'Unione, prima di adottare atti che possono avere
incidenze rilevanti sul bilancio, deve assicurare che le spese derivanti da tali atti possano essere
954374_TRAITE_IT_1_50 05-01-2005 15:48 Pagina 42
Trattato che adotta una Costituzione per l'Europa 43
finanziate entro i limiti delle risorse proprie dell'Unione e nel rispetto del quadro finanziario
pluriennale di cui all'articolo I-55.
6. Il bilancio è eseguito in conformità del principio di sana gestione finanziaria. Gli Stati membri e
l'Unione cooperano affinché gli stanziamenti iscritti in bilancio siano utilizzati secondo tale principio.
7. L'Unione e gli Stati membri, conformemente all'articolo III-415, combattono la frode e le altre
attività illegali che ledono gli interessi finanziari dell'Unione.
Articolo I-54
Risorse proprie dell'Unione
1. L'Unione si dota dei mezzi necessari per conseguire i suoi obiettivi e per portare a compimento
le sue politiche.
2. Il bilancio dell'Unione è finanziato integralmente tramite risorse proprie, fatte salve le altre
entrate.
3. Una legge europea del Consiglio stabilisce le disposizioni relative al sistema delle risorse proprie
dell'Unione. In tale contesto è possibile istituire nuove categorie di risorse proprie o sopprimere una
categoria esistente. Il Consiglio delibera all'unanimità previa consultazione del Parlamento europeo.
Detta legge entra in vigore solo previa approvazione da parte degli Stati membri, conformemente alle
rispettive norme costituzionali.
4. Una legge europea del Consiglio stabilisce le misure di esecuzione del sistema delle risorse
proprie dell'Unione nella misura in cui ciò è previsto nella legge europea adottata sulla base del
paragrafo 3. Il Consiglio delibera previa approvazione del Parlamento europeo.
Articolo I-55
Quadro finanziario pluriennale
1. Il quadro finanziario pluriennale mira ad assicurare l'ordinato andamento delle spese dell'Unione
entro i limiti delle sue risorse proprie. Fissa per categoria di spesa gli importi dei massimali annui
degli stanziamenti per impegni, conformemente all'articolo III402.
2. Una legge europea del Consiglio fissa il quadro finanziario pluriennale. Il Consiglio delibera
all'unanimità previa approvazione del Parlamento europeo, che si pronuncia a maggioranza dei
membri che lo compongono.
3. Il bilancio annuale dell'Unione è stabilito nel rispetto del quadro finanziario pluriennale.
4. Il Consiglio europeo può adottare all'unanimità una decisione europea che consente al Consiglio
di deliberare a maggioranza qualificata quando adotta la legge europea del Consiglio di cui al
paragrafo 2.
954374_TRAITE_IT_1_50 05-01-2005 15:48 Pagina 43
44 Parte I
Articolo I-56
Bilancio dell'Unione
La legge europea stabilisce il bilancio annuale dell'Unione conformemente all'articolo III-404.
TITOLO VIII
L'UNIONE E L'AMBIENTE CIRCOSTANTE
Articolo I-57
L'Unione e l'ambiente circostante
1. L'Unione sviluppa con i paesi limitrofi relazioni privilegiate al fine di creare uno spazio di
prosperità e buon vicinato fondato sui valori dell'Unione e caratterizzato da relazioni strette e
pacifiche basate sulla cooperazione.
2. Ai fini del paragrafo 1, l'Unione può concludere accordi specifici con i paesi interessati. Detti
accordi possono comportare diritti e obblighi reciproci, e la possibilità di condurre azioni in comune.
La loro attuazione è oggetto di una concertazione periodica.
TITOLO IX
APPARTENENZA ALL'UNIONE
Articolo I-58
Criteri di ammissibilità e procedura di adesione all'Unione
1. L'Unione è aperta a tutti gli Stati europei che rispettano i valori di cui all'articolo I-2 e si
impegnano a promuoverli congiuntamente.
2. Ogni Stato europeo che desideri diventare membro dell'Unione ne trasmette domanda al
Consiglio. Il Parlamento europeo e i parlamenti nazionali sono informati di tale domanda. Il
Consiglio delibera all'unanimità previa consultazione della Commissione e previa approvazione del
Parlamento europeo, che si pronuncia a maggioranza dei membri che lo compongono. Le condizioni
e le modalità dell'ammissione formano l'oggetto di un accordo tra gli Stati membri e lo Stato
candidato. Tale accordo è sottoposto a ratifica da tutti gli Stati contraenti conformemente alle
rispettive norme costituzionali.
Articolo I-59
Sospensione di taluni diritti derivanti dall'appartenenza all'Unione
1. Il Consiglio, su iniziativa motivata di un terzo degli Stati membri, su iniziativa motivata del
Parlamento europeo o su proposta della Commissione, può adottare una decisione europea in cui
constata che esiste un evidente rischio di violazione grave da parte di uno Stato membro dei valori di
954374_TRAITE_IT_1_50 05-01-2005 15:48 Pagina 44
Trattato che adotta una Costituzione per l'Europa 45
cui all'articolo I-2. Il Consiglio delibera alla maggioranza dei quattro quinti dei suoi membri previa
approvazione del Parlamento europeo.
Prima di procedere a tale constatazione, il Consiglio ascolta lo Stato membro in questione e può
rivolgergli delle raccomandazioni deliberando secondo la stessa procedura.
Il Consiglio verifica regolarmente se i motivi che hanno condotto a tale constatazione permangono
validi.
2. Il Consiglio europeo, su iniziativa di un terzo degli Stati membri o su proposta della
Commissione, può adottare una decisione europea in cui constata l'esistenza di una violazione grave
e persistente da parte di uno Stato membro dei valori di cui all'articolo I-2, dopo aver invitato tale
Stato a presentare le sue osservazioni. Il Consiglio europeo delibera all'unanimità previa
approvazione del Parlamento europeo.
3. Qualora sia stata effettuata la constatazione di cui al paragrafo 2, il Consiglio, deliberando a
maggioranza qualificata, può adottare una decisione europea che sospende alcuni dei diritti derivanti
allo Stato membro in questione dall'applicazione della Costituzione, compresi i diritti di voto del
membro del Consiglio che rappresenta questo Stato. Il Consiglio tiene conto delle possibili
conseguenze di una siffatta sospensione sui diritti e obblighi delle persone fisiche e giuridiche.
In ogni caso questo Stato continua ad essere vincolato dagli obblighi che gli derivano dalla
Costituzione.
4. Il Consiglio, deliberando a maggioranza qualificata, può adottare una decisione europea che
modifica o revoca le misure adottate a norma del paragrafo 3, per rispondere ai cambiamenti nella
situazione che ha portato alla loro imposizione.
5. Ai fini del presente articolo, il membro del Consiglio europeo o del Consiglio che rappresenta lo
Stato membro in questione non partecipa al voto e nel calcolo del terzo o dei quattro quinti degli
Stati membri di cui ai paragrafi 1 e 2 non si tiene conto dello Stato membro in questione.
L'astensione di membri presenti o rappresentati non osta all'adozione delle decisioni europee di cui al
paragrafo 2.
Per l'adozione delle decisioni europee di cui ai paragrafi 3 e 4, per maggioranza qualificata s'intende
almeno il 72 % dei membri del Consiglio rappresentanti gli Stati membri partecipanti che totalizzino
almeno il 65 % della popolazione di tali Stati.
Qualora, a seguito di una decisione di sospensione dei diritti di voto adottata a norma del
paragrafo 3, il Consiglio deliberi a maggioranza qualificata sulla base di una delle disposizioni della
Costituzione, per maggioranza qualificata s'intende quella definita al secondo comma o, qualora il
Consiglio agisca su proposta della Commissione o del ministro degli affari esteri dell'Unione, almeno
il 55 % dei membri del Consiglio rappresentanti gli Stati membri partecipanti che totalizzino almeno
il 65 % della popolazione di tali Stati. In quest'ultimo caso, la minoranza di blocco deve comprendere
almeno il numero minimo di membri del Consiglio che rappresentano oltre il 35 % della
popolazione degli Stati membri partecipanti, più un altro membro; in caso contrario la maggioranza
qualificata si considera raggiunta.
6. Ai fini del presente articolo, il Parlamento europeo delibera alla maggioranza dei due terzi dei
voti espressi, che rappresenta la maggioranza dei membri che lo compongono.
954374_TRAITE_IT_1_50 05-01-2005 15:48 Pagina 45
46 Parte I
Articolo I-60
Recesso dall'Unione
1. Ogni Stato membro può decidere, conformemente alle proprie norme costituzionali, di recedere
dall'Unione.
2. Lo Stato membro che decide di recedere notifica tale intenzione al Consiglio europeo. Alla luce
degli orientamenti formulati dal Consiglio europeo, l'Unione negozia e conclude con tale Stato un
accordo volto a definire le modalità del recesso, tenendo conto del quadro delle future relazioni con
l'Unione. L'accordo è negoziato conformemente all'articolo III-325, paragrafo 3. Esso è concluso a
nome dell'Unione dal Consiglio, che delibera a maggioranza qualificata previa approvazione del
Parlamento europeo.
3. La Costituzione cessa di essere applicabile allo Stato interessato a decorrere dalla data di entrata
in vigore dell'accordo di recesso o, in mancanza di tale accordo, due anni dopo la notifica di cui al
paragrafo 2, salvo che il Consiglio europeo, d'intesa con lo Stato membro interessato, decida
all'unanimità di prorogare tale termine.
4. Ai fini dei paragrafi 2 e 3, il membro del Consiglio europeo e del Consiglio che rappresenta lo
Stato membro che recede non partecipa né alle deliberazioni né alle decisioni europee del Consiglio
europeo e del Consiglio che lo riguardano.
Per maggioranza qualificata si intende almeno il 72 % dei membri del Consiglio rappresentanti gli
Stati membri partecipanti che totalizzino almeno il 65 % della popolazione di tali Stati.
5. Se lo Stato che ha receduto dall'Unione chiede di aderirvi nuovamente, tale richiesta è oggetto
della procedura di cui all'articolo I-58.
954374_TRAITE_IT_1_50 05-01-2005 15:48 Pagina 46
PARTE II
CARTA DEI DIRITTI FONDAMENTALI DELL'UNIONE
PREAMBOLO
I popoli d'Europa, nel creare tra loro un'unione sempre più stretta, hanno deciso di condividere un
futuro di pace fondato su valori comuni.
Consapevole del suo patrimonio spirituale e morale, l'Unione si fonda sui valori indivisibili e
universali della dignità umana, della libertà, dell'uguaglianza e della solidarietà; essa si basa sul
principio della democrazia e sul principio dello Stato di diritto. Pone la persona al centro della sua
azione istituendo la cittadinanza dell'Unione e creando uno spazio di libertà, sicurezza e giustizia.
L'Unione contribuisce alla salvaguardia e allo sviluppo di questi valori comuni nel rispetto della
diversità delle culture e delle tradizioni dei popoli d'Europa, nonché dell'identità nazionale degli Stati
membri e dell'ordinamento dei loro pubblici poteri a livello nazionale, regionale e locale; essa si
sforza di promuovere uno sviluppo equilibrato e sostenibile e assicura la libera circolazione delle
persone, dei servizi, delle merci e dei capitali, nonché la libertà di stabilimento.
A tal fine è necessario rafforzare la tutela dei diritti fondamentali, alla luce dell'evoluzione della
società, del progresso sociale e degli sviluppi scientifici e tecnologici, rendendo tali diritti più visibili
in una Carta.
La presente Carta riafferma, nel rispetto delle competenze e dei compiti dell'Unione e del principio di
sussidiarietà, i diritti derivanti in particolare dalle tradizioni costituzionali e dagli obblighi
internazionali comuni agli Stati membri, dalla Convenzione europea di salvaguardia dei diritti
dell'uomo e delle libertà fondamentali, dalle carte sociali adottate dall'Unione e dal Consiglio
d'Europa, nonché dalla giurisprudenza della Corte di giustizia dell'Unione europea e da quella della
Corte europea dei diritti dell'uomo. In tale contesto, la Carta sarà interpretata dai giudici dell'Unione e
degli Stati membri tenendo in debito conto le spiegazioni elaborate sotto l'autorità del praesidium
della Convenzione che ha redatto la Carta e aggiornate sotto la responsabilità del praesidium della
Convenzione europea.
Il godimento di questi diritti fa sorgere responsabilità e doveri nei confronti degli altri come pure
della comunità umana e delle generazioni future.
Pertanto, l'Unione riconosce i diritti, le libertà e i principi enunciati in appresso.
954374_TRAITE_IT_1_50 05-01-2005 15:48 Pagina 47
48 Parte II
TITOLO I
DIGNITÀ
Articolo II-61
Dignità umana
La dignità umana è inviolabile. Essa deve essere rispettata e tutelata.
Articolo II-62
Diritto alla vita
1. Ogni persona ha diritto alla vita.
2. Nessuno può essere condannato alla pena di morte, né giustiziato.
Articolo II-63
Diritto all'integrità della persona
1. Ogni persona ha diritto alla propria integrità fisica e psichica.
2. Nell'ambito della medicina e della biologia devono essere in particolare rispettati:
a) il consenso libero e informato della persona interessata, secondo le modalità definite dalla legge,
b) il divieto delle pratiche eugenetiche, in particolare di quelle aventi come scopo la selezione delle
persone,
c) il divieto di fare del corpo umano e delle sue parti in quanto tali una fonte di lucro,
d) il divieto della clonazione riproduttiva degli esseri umani.
Articolo II-64
Proibizione della tortura e delle pene o trattamenti inumani o degradanti
Nessuno può essere sottoposto a tortura, né a pene o trattamenti inumani o degradanti.
954374_TRAITE_IT_1_50 05-01-2005 15:48 Pagina 48
Trattato che adotta una Costituzione per l'Europa 49
Articolo II-65
Proibizione della schiavitù e del lavoro forzato
1. Nessuno può essere tenuto in condizioni di schiavitù o di servitù.
2. Nessuno può essere costretto a compiere un lavoro forzato o obbligatorio.
3. È proibita la tratta degli esseri umani.
TITOLO II
LIBERTÀ
Articolo II-66
Diritto alla libertà e alla sicurezza
Ogni persona ha diritto alla libertà e alla sicurezza.
Articolo II-67
Rispetto della vita privata e della vita familiare
Ogni persona ha diritto al rispetto della propria vita privata e familiare, del proprio domicilio e delle
proprie comunicazioni.
Articolo II-68
Protezione dei dati di carattere personale
1. Ogni persona ha diritto alla protezione dei dati di carattere personale che la riguardano.
2. Tali dati devono essere trattati secondo il principio di lealtà, per finalità determinate e in base al
consenso della persona interessata o a un altro fondamento legittimo previsto dalla legge. Ogni
persona ha il diritto di accedere ai dati raccolti che la riguardano e di ottenerne la rettifica.
3. Il rispetto di tali regole è soggetto al controllo di un'autorità indipendente.
Articolo II-69
Diritto di sposarsi e di costituire una famiglia
Il diritto di sposarsi e il diritto di costituire una famiglia sono garantiti secondo le leggi nazionali che
ne disciplinano l'esercizio.
954374_TRAITE_IT_1_50 05-01-2005 15:48 Pagina 49
50 Parte II
Articolo II-70
Libertà di pensiero, di coscienza e di religione
1. Ogni persona ha diritto alla libertà di pensiero, di coscienza e di religione. Tale diritto include la
libertà di cambiare religione o convinzione, così come la libertà di manifestare la propria religione o
la propria convinzione individualmente o collettivamente, in pubblico o in privato, mediante il culto,
l'insegnamento, le pratiche e l'osservanza dei riti.
2. Il diritto all'obiezione di coscienza è riconosciuto secondo le leggi nazionali che ne disciplinano
l'esercizio.
Articolo II-71
Libertà di espressione e d'informazione
1. Ogni persona ha diritto alla libertà di espressione. Tale diritto include la libertà di opinione e la
libertà di ricevere o di comunicare informazioni o idee senza che vi possa essere ingerenza da parte
delle autorità pubbliche e senza limiti di frontiera.
2. La libertà dei media e il loro pluralismo sono rispettati.
Articolo II-72
Libertà di riunione e di associazione
1. Ogni persona ha diritto alla libertà di riunione pacifica e alla libertà di associazione a tutti i livelli,
segnatamente in campo politico, sindacale e civico, il che implica il diritto di ogni persona di fondare
sindacati insieme con altri e di aderirvi per la difesa dei propri interessi.
2. I partiti politici a livello dell'Unione contribuiscono a esprimere la volontà politica dei cittadini
dell'Unione.
Articolo II-73
Libertà delle arti e delle scienze
Le arti e la ricerca scientifica sono libere. La libertà accademica è rispettata.
Articolo II-74
Diritto all'istruzione
1. Ogni persona ha diritto all'istruzione e all'accesso alla formazione professionale e continua.
2. Questo diritto comporta la facoltà di accedere gratuitamente all'istruzione obbligatoria.
3. La libertà di creare istituti di insegnamento nel rispetto dei principi democratici, così come il
diritto dei genitori di provvedere all'educazione e all'istruzione dei loro figli secondo le loro
954374_TRAITE_IT_1_50 05-01-2005 15:48 Pagina 50
Trattato che adotta una Costituzione per l'Europa 51
convinzioni religiose, filosofiche e pedagogiche, sono rispettati secondo le leggi nazionali che ne
disciplinano l'esercizio.
Articolo II-75
Libertà professionale e diritto di lavorare
1. Ogni persona ha il diritto di lavorare e di esercitare una professione liberamente scelta o
accettata.
2. Ogni cittadino dell'Unione ha la libertà di cercare un lavoro, di lavorare, di stabilirsi o di prestare
servizi in qualunque Stato membro.
3. I cittadini dei paesi terzi che sono autorizzati a lavorare nel territorio degli Stati membri hanno
diritto a condizioni di lavoro equivalenti a quelle di cui godono i cittadini dell'Unione.
Articolo II-76
Libertà d'impresa
È riconosciuta la libertà d'impresa, conformemente al diritto dell'Unione e alle legislazioni e prassi
nazionali.
Articolo II-77
Diritto di proprietà
1. Ogni persona ha il diritto di godere della proprietà dei beni che ha acquisito legalmente, di usarli,
di disporne e di lasciarli in eredità. Nessuna persona può essere privata della proprietà se non per
causa di pubblico interesse, nei casi e nei modi previsti dalla legge e contro il pagamento in tempo
utile di una giusta indennità per la perdita della stessa. L'uso dei beni può essere regolato dalla legge
nei limiti imposti dall'interesse generale.
2. La proprietà intellettuale è protetta.
Articolo II-78
Diritto di asilo
Il diritto di asilo è garantito nel rispetto delle norme stabilite dalla convenzione di Ginevra del
28 luglio 1951 e dal protocollo del 31 gennaio 1967, relativi allo status dei rifugiati, e a norma della
Costituzione.
Articolo II-79
Protezione in caso di allontanamento, di espulsione e di estradizione
1. Le espulsioni collettive sono vietate.
2. Nessuno può essere allontanato, espulso o estradato verso uno Stato in cui esiste un rischio serio
di essere sottoposto alla pena di morte, alla tortura o ad altre pene o trattamenti inumani o
degradanti.
954374_TRAITE_IT_51_100 05-01-2005 15:53 Pagina 51
52 Parte II
TITOLO III
UGUAGLIANZA
Articolo II-80
Uguaglianza davanti alla legge
Tutte le persone sono uguali davanti alla legge.
Articolo II-81
Non discriminazione
1. È vietata qualsiasi forma di discriminazione fondata, in particolare, sul sesso, la razza, il colore
della pelle o l'origine etnica o sociale, le caratteristiche genetiche, la lingua, la religione o le
convinzioni personali, le opinioni politiche o di qualsiasi altra natura, l'appartenenza ad una
minoranza nazionale, il patrimonio, la nascita, la disabilità, l'età o l'orientamento sessuale.
2. Nell'ambito d'applicazione della Costituzione e fatte salve disposizioni specifiche in essa
contenute, è vietata qualsiasi discriminazione in base alla nazionalità.
Articolo II-82
Diversità culturale, religiosa e linguistica
L'Unione rispetta la diversità culturale, religiosa e linguistica.
Articolo II-83
Parità tra donne e uomini
La parità tra donne e uomini deve essere assicurata in tutti i campi, compreso in materia di
occupazione, di lavoro e di retribuzione.
Il principio della parità non osta al mantenimento o all'adozione di misure che prevedano vantaggi
specifici a favore del sesso sottorappresentato.
Articolo II-84
Diritti del minore
1. I minori hanno diritto alla protezione e alle cure necessarie per il loro benessere. Essi possono
esprimere liberamente la propria opinione; questa viene presa in considerazione sulle questioni che li
riguardano in funzione della loro età e della loro maturità.
2. In tutti gli atti relativi ai minori, siano essi compiuti da autorità pubbliche o da istituzioni private,
l'interesse superiore del minore deve essere considerato preminente.
954374_TRAITE_IT_51_100 05-01-2005 15:53 Pagina 52
Trattato che adotta una Costituzione per l'Europa 53
3. Il minore ha diritto di intrattenere regolarmente relazioni personali e contatti diretti con i due
genitori, salvo qualora ciò sia contrario al suo interesse.
Articolo II-85
Diritti degli anziani
L'Unione riconosce e rispetta il diritto degli anziani di condurre una vita dignitosa e indipendente e di
partecipare alla vita sociale e culturale.
Articolo II-86
Inserimento delle persone con disabilità
L'Unione riconosce e rispetta il diritto delle persone con disabilità di beneficiare di misure intese a
garantirne l'autonomia, l'inserimento sociale e professionale e la partecipazione alla vita della
comunità.
TITOLO IV
SOLIDARIETÀ
Articolo II-87
Diritto dei lavoratori all'informazione e alla consultazione nell'ambito dell'impresa
Ai lavoratori o ai loro rappresentanti devono essere garantite, ai livelli appropriati, l'informazione e la
consultazione in tempo utile nei casi e alle condizioni previsti dal diritto dell'Unione e dalle
legislazioni e prassi nazionali.
Articolo II-88
Diritto di negoziazione e di azioni collettive
I lavoratori e i datori di lavoro, o le rispettive organizzazioni, hanno, conformemente al diritto
dell'Unione e alle legislazioni e prassi nazionali, il diritto di negoziare e di concludere contratti
collettivi, ai livelli appropriati, e di ricorrere, in caso di conflitti di interessi, ad azioni collettive per la
difesa dei loro interessi, compreso lo sciopero.
Articolo II-89
Diritto di accesso ai servizi di collocamento
Ogni persona ha il diritto di accedere a un servizio di collocamento gratuito.
954374_TRAITE_IT_51_100 05-01-2005 15:53 Pagina 53
54 Parte II
Articolo II-90
Tutela in caso di licenziamento ingiustificato
Ogni lavoratore ha il diritto alla tutela contro ogni licenziamento ingiustificato, conformemente al
diritto dell'Unione e alle legislazioni e prassi nazionali.
Articolo II-91
Condizioni di lavoro giuste ed eque
1. Ogni lavoratore ha diritto a condizioni di lavoro sane, sicure e dignitose.
2. Ogni lavoratore ha diritto a una limitazione della durata massima del lavoro, a periodi di riposo
giornalieri e settimanali e a ferie annuali retribuite.
Articolo II-92
Divieto del lavoro minorile e protezione dei giovani sul luogo di lavoro
Il lavoro minorile è vietato. L'età minima per l'ammissione al lavoro non può essere inferiore all'età in
cui termina la scuola dell'obbligo, fatte salve le norme più favorevoli ai giovani ed eccettuate deroghe
limitate.
I giovani ammessi al lavoro devono beneficiare di condizioni di lavoro appropriate alla loro età ed
essere protetti contro lo sfruttamento economico o contro ogni lavoro che possa minarne la
sicurezza, la salute, lo sviluppo fisico, mentale, morale o sociale o che possa mettere a rischio la loro
istruzione.
Articolo II-93
Vita familiare e vita professionale
1. È garantita la protezione della famiglia sul piano giuridico, economico e sociale.
2. Al fine di poter conciliare vita familiare e vita professionale, ogni persona ha il diritto di essere
tutelata contro il licenziamento per un motivo legato alla maternità e il diritto a un congedo di
maternità retribuito e a un congedo parentale dopo la nascita o l'adozione di un figlio.
Articolo II-94
Sicurezza sociale e assistenza sociale
1. L'Unione riconosce e rispetta il diritto di accesso alle prestazioni di sicurezza sociale e ai servizi
sociali che assicurano protezione in casi quali la maternità, la malattia, gli infortuni sul lavoro, la
dipendenza o la vecchiaia, oltre che in caso di perdita del posto di lavoro, secondo le modalità
stabilite dal diritto dell'Unione e le legislazioni e prassi nazionali.
954374_TRAITE_IT_51_100 05-01-2005 15:53 Pagina 54
Trattato che adotta una Costituzione per l'Europa 55
2. Ogni persona che risieda o si sposti legalmente all'interno dell'Unione ha diritto alle prestazioni
di sicurezza sociale e ai benefici sociali conformemente al diritto dell'Unione e alle legislazioni e
prassi nazionali.
3. Al fine di lottare contro l'esclusione sociale e la povertà, l'Unione riconosce e rispetta il diritto
all'assistenza sociale e all'assistenza abitativa volte a garantire un'esistenza dignitosa a tutti coloro che
non dispongano di risorse sufficienti, secondo le modalità stabilite dal diritto dell'Unione e le
legislazioni e prassi nazionali.
Articolo II-95
Protezione della salute
Ogni persona ha il diritto di accedere alla prevenzione sanitaria e di ottenere cure mediche alle
condizioni stabilite dalle legislazioni e prassi nazionali. Nella definizione e nell'attuazione di tutte le
politiche ed attività dell'Unione è garantito un livello elevato di protezione della salute umana.
Articolo II-96
Accesso ai servizi d'interesse economico generale
Al fine di promuovere la coesione sociale e territoriale dell'Unione, questa riconosce e rispetta
l'accesso ai servizi d'interesse economico generale quale previsto dalle legislazioni e prassi nazionali,
conformemente alla Costituzione.
Articolo II-97
Tutela dell'ambiente
Un livello elevato di tutela dell'ambiente e il miglioramento della sua qualità devono essere integrati
nelle politiche dell'Unione e garantiti conformemente al principio dello sviluppo sostenibile.
Articolo II-98
Protezione dei consumatori
Nelle politiche dell'Unione è garantito un livello elevato di protezione dei consumatori.
954374_TRAITE_IT_51_100 05-01-2005 15:53 Pagina 55
56 Parte II
TITOLO V
CITTADINANZA
Articolo II-99
Diritto di voto e di eleggibilità alle elezioni del Parlamento europeo
1. Ogni cittadino dell'Unione ha il diritto di voto e di eleggibilità alle elezioni del Parlamento
europeo nello Stato membro in cui risiede, alle stesse condizioni dei cittadini di detto Stato.
2. I membri del Parlamento europeo sono eletti a suffragio universale diretto, libero e segreto.
Articolo II-100
Diritto di voto e di eleggibilità alle elezioni comunali
Ogni cittadino dell'Unione ha il diritto di voto e di eleggibilità alle elezioni comunali nello Stato
membro in cui risiede, alle stesse condizioni dei cittadini di detto Stato.
Articolo II-101
Diritto ad una buona amministrazione
1. Ogni persona ha diritto a che le questioni che la riguardano siano trattate in modo imparziale ed
equo ed entro un termine ragionevole dalle istituzioni, organi e organismi dell'Unione.
2. Tale diritto comprende in particolare:
a) il diritto di ogni persona di essere ascoltata prima che nei suoi confronti venga adottato un
provvedimento individuale che le rechi pregiudizio;
b) il diritto di ogni persona di accedere al fascicolo che la riguarda, nel rispetto dei legittimi interessi
della riservatezza e del segreto professionale;
c) l'obbligo per l'amministrazione di motivare le proprie decisioni.
3. Ogni persona ha diritto al risarcimento da parte dell'Unione dei danni cagionati dalle sue
istituzioni o dai suoi agenti nell'esercizio delle loro funzioni conformemente ai principi generali
comuni agli ordinamenti degli Stati membri.
4. Ogni persona può rivolgersi alle istituzioni dell'Unione in una delle lingue della Costituzione e
deve ricevere una risposta nella stessa lingua.
954374_TRAITE_IT_51_100 05-01-2005 15:53 Pagina 56
Trattato che adotta una Costituzione per l'Europa 57
Articolo II-102
Diritto d'accesso ai documenti
Ogni cittadino dell'Unione nonché ogni persona fisica o giuridica che risieda o abbia la sede sociale in
uno Stato membro ha il diritto di accedere ai documenti delle istituzioni, organi e organismi
dell'Unione, a prescindere dal loro supporto.
Articolo II-103
Mediatore europeo
Ogni cittadino dell'Unione nonché ogni persona fisica o giuridica che risieda o abbia la sede sociale in
uno Stato membro ha il diritto di sottoporre al mediatore europeo casi di cattiva amministrazione
nell'azione delle istituzioni, organi o organismi dell'Unione, salvo la Corte di giustizia dell'Unione
europea nell'esercizio delle sue funzioni giurisdizionali.
Articolo II-104
Diritto di petizione
Ogni cittadino dell'Unione nonché ogni persona fisica o giuridica che risieda o abbia la sede sociale in
uno Stato membro ha il diritto di presentare una petizione al Parlamento europeo.
Articolo II-105
Libertà di circolazione e di soggiorno
1. Ogni cittadino dell'Unione ha il diritto di circolare e di soggiornare liberamente nel territorio
degli Stati membri.
2. La libertà di circolazione e di soggiorno può essere accordata, conformemente alla Costituzione,
ai cittadini dei paesi terzi che risiedono legalmente nel territorio di uno Stato membro.
Articolo II-106
Tutela diplomatica e consolare
Ogni cittadino dell'Unione gode, nel territorio di un paese terzo nel quale lo Stato membro di cui ha
la cittadinanza non è rappresentato, della tutela delle autorità diplomatiche e consolari di qualsiasi
Stato membro, alle stesse condizioni dei cittadini di detto Stato.
954374_TRAITE_IT_51_100 05-01-2005 15:53 Pagina 57
58 Parte II
TITOLO VI
GIUSTIZIA
Articolo II-107
Diritto a un ricorso effettivo e a un giudice imparziale
Ogni persona i cui diritti e le cui libertà garantiti dal diritto dell'Unione siano stati violati ha diritto a
un ricorso effettivo dinanzi a un giudice, nel rispetto delle condizioni previste nel presente articolo.
Ogni persona ha diritto a che la sua causa sia esaminata equamente, pubblicamente e entro un
termine ragionevole da un giudice indipendente e imparziale, precostituito per legge. Ogni persona
ha la facoltà di farsi consigliare, difendere e rappresentare.
A coloro che non dispongono di mezzi sufficienti è concesso il patrocinio a spese dello Stato, qualora
ciò sia necessario per assicurare un accesso effettivo alla giustizia.
Articolo II-108
Presunzione di innocenza e diritti della difesa
1. Ogni imputato è considerato innocente fino a quando la sua colpevolezza non sia stata
legalmente provata.
2. Il rispetto dei diritti della difesa è garantito ad ogni imputato.
Articolo II-109
Principi della legalità e della proporzionalità dei reati e delle pene
1. Nessuno può essere condannato per un'azione o un'omissione che, al momento in cui è stata
commessa, non costituiva reato secondo il diritto interno o il diritto internazionale. Parimenti, non
può essere inflitta una pena più grave di quella applicabile al momento in cui il reato è stato
commesso. Se, successivamente alla commissione del reato, la legge prevede l'applicazione di una
pena più lieve, occorre applicare quest'ultima.
2. Il presente articolo non osta al giudizio e alla condanna di una persona colpevole di un'azione o
di un'omissione che, al momento in cui è stata commessa, costituiva un crimine secondo i principi
generali riconosciuti da tutte le nazioni.
3. Le pene inflitte non devono essere sproporzionate rispetto al reato.
Articolo II-110
Diritto di non essere giudicato o punito due volte per lo stesso reato
Nessuno può essere perseguito o condannato per un reato per il quale è già stato assolto o
condannato nell'Unione a seguito di una sentenza penale definitiva conformemente alla legge.
954374_TRAITE_IT_51_100 05-01-2005 15:53 Pagina 58
Trattato che adotta una Costituzione per l'Europa 59
TITOLO VII
DISPOSIZIONI GENERALI CHE DISCIPLINANO
L'INTERPRETAZIONE E L'APPLICAZIONE DELLA CARTA
Articolo II-111
Ambito di applicazione
1. Le disposizioni della presente Carta si applicano alle istituzioni, organi e organismi dell'Unione
nel rispetto del principio di sussidiarietà, come pure agli Stati membri esclusivamente nell'attuazione
del diritto dell'Unione. Pertanto, i suddetti soggetti rispettano i diritti, osservano i principi e ne
promuovono l'applicazione secondo le rispettive competenze e nel rispetto dei limiti delle
competenze conferite all'Unione nelle altre parti della Costituzione.
2. La presente Carta non estende l'ambito di applicazione del diritto dell'Unione al di là delle
competenze dell'Unione, né introduce competenze nuove o compiti nuovi per l'Unione, né modifica
le competenze e i compiti definiti nelle altre parti della Costituzione.
Articolo II-112
Portata e interpretazione dei diritti e dei principi
1. Eventuali limitazioni all'esercizio dei diritti e delle libertà riconosciuti dalla presente Carta
devono essere previste dalla legge e rispettare il contenuto essenziale di detti diritti e libertà. Nel
rispetto del principio di proporzionalità, possono essere apportate limitazioni solo laddove siano
necessarie e rispondano effettivamente a finalità di interesse generale riconosciute dall'Unione o
all'esigenza di proteggere i diritti e le libertà altrui.
2. I diritti riconosciuti dalla presente Carta per i quali altre parti della Costituzione prevedono
disposizioni si esercitano alle condizioni e nei limiti ivi definiti.
3. Laddove la presente Carta contenga diritti corrispondenti a quelli garantiti dalla Convenzione
europea di salvaguardia dei diritti dell'uomo e delle libertà fondamentali, il significato e la portata
degli stessi sono uguali a quelli conferiti dalla suddetta convenzione. La presente disposizione non
preclude che il diritto dell'Unione conceda una protezione più estesa.
4. Laddove la presente Carta riconosca i diritti fondamentali quali risultano dalle tradizioni
costituzionali comuni agli Stati membri, tali diritti sono interpretati in armonia con dette tradizioni.
5. Le disposizioni della presente Carta che contengono dei principi possono essere attuate da atti
legislativi e esecutivi adottati da istituzioni, organi e organismi dell'Unione e da atti di Stati membri
allorché essi danno attuazione al diritto dell'Unione, nell'esercizio delle loro rispettive competenze.
Esse possono essere invocate dinanzi a un giudice solo ai fini dell'interpretazione e del controllo della
legalità di detti atti.
954374_TRAITE_IT_51_100 05-01-2005 15:53 Pagina 59
6. Si tiene pienamente conto delle legislazioni e prassi nazionali, come specificato nella presente
Carta.
7. I giudici dell'Unione e degli Stati membri tengono nel debito conto le spiegazioni elaborate al fine
di fornire orientamenti per l'interpretazione della Carta dei diritti fondamentali.
Articolo II-113
Livello di protezione
Nessuna disposizione della presente Carta deve essere interpretata come limitativa o lesiva dei diritti
dell'uomo e delle libertà fondamentali riconosciuti, nel rispettivo ambito di applicazione, dal diritto
dell'Unione, dal diritto internazionale, dalle convenzioni internazionali delle quali l'Unione o tutti gli
Stati membri sono parti, in particolare la Convenzione europea di salvaguardia dei diritti dell'uomo e
delle libertà fondamentali, e dalle costituzioni degli Stati membri.
Articolo II-114
Divieto dell'abuso di diritto
Nessuna disposizione della presente Carta deve essere interpretata nel senso di comportare il diritto
di esercitare un'attività o compiere un atto che miri a distruggere diritti o libertà riconosciuti nella
presente Carta o a imporre a tali diritti e libertà limitazioni più ampie di quelle previste dalla presente
Carta.
60 Parte II
954374_TRAITE_IT_51_100 05-01-2005 15:53 Pagina 60
PARTE III
LE POLITICHE E IL FUNZIONAMENTO DELL'UNIONE
TITOLO I
DISPOSIZIONI DI APPLICAZIONE GENERALE
Articolo III-115
L'Unione assicura la coerenza tra le varie politiche e azioni di cui alla presente parte, tenendo conto
dell'insieme dei suoi obiettivi e conformandosi al principio di attribuzione delle competenze.
Articolo III-116
Nelle azioni di cui alla presente parte l'Unione mira ad eliminare le ineguaglianze e a promuovere la
parità tra donne e uomini.
Articolo III-117
Nella definizione e nell'attuazione delle politiche e azioni di cui alla presente parte, l'Unione tiene
conto delle esigenze connesse con la promozione di un livello di occupazione elevato, la garanzia di
una protezione sociale adeguata, la lotta contro l'esclusione sociale e un livello elevato di istruzione,
formazione e tutela della salute umana.
Articolo III-118
Nella definizione e nell'attuazione delle politiche e azioni di cui alla presente parte, l'Unione mira a
combattere le discriminazioni fondate sul sesso, la razza o l'origine etnica, la religione o le
convinzioni personali, la disabilità, l'età o l'orientamento sessuale.
Articolo III-119
Le esigenze connesse con la tutela dell'ambiente devono essere integrate nella definizione e
nell'attuazione delle politiche e azioni di cui alla presente parte, in particolare nella prospettiva di
promuovere lo sviluppo sostenibile.
Articolo III-120
Nella definizione e nell'attuazione delle altre politiche e azioni dell'Unione sono prese in
considerazione le esigenze inerenti alla protezione dei consumatori.
Articolo III-121
Nella formulazione e nell'attuazione delle politiche dell'Unione nei settori dell'agricoltura, della pesca,
dei trasporti, del mercato interno, della ricerca e dello sviluppo tecnologico e dello spazio, l'Unione e
954374_TRAITE_IT_51_100 05-01-2005 15:53 Pagina 61
62 Parte III
gli Stati membri tengono pienamente conto delle esigenze in materia di benessere degli animali in
quanto esseri senzienti, rispettando nel contempo le disposizioni legislative o amministrative e le
consuetudini degli Stati membri per quanto riguarda, in particolare, i riti religiosi, le tradizioni
culturali e i patrimoni regionali.
Articolo III-122
Fatti salvi gli articoli I-5, III-166, III-167 e III-238 e in considerazione dell'importanza dei servizi di
interesse economico generale in quanto servizi ai quali tutti nell'Unione attribuiscono un valore e del
loro ruolo nella promozione della coesione sociale e territoriale, l'Unione e gli Stati membri, secondo
le rispettive competenze e nell'ambito del campo di applicazione della Costituzione, provvedono
affinché tali servizi funzionino in base a principi e condizioni, in particolare economiche e
finanziarie, che consentano loro di assolvere i propri compiti. La legge europea stabilisce tali principi
e fissa tali condizioni, fatta salva la competenza degli Stati membri, nel rispetto della Costituzione, di
fornire, fare eseguire e finanziare tali servizi.
TITOLO II
NON DISCRIMINAZIONE E CITTADINANZA
Articolo III-123
La legge o legge quadro europea può disciplinare il divieto delle discriminazioni in base alla
nazionalità quale previsto all'articolo I-4, paragrafo 2.
Articolo III-124
1. Fatte salve le altre disposizioni della Costituzione e nell'ambito delle competenze da essa
attribuite all'Unione, una legge o legge quadro europea del Consiglio può stabilire le misure necessarie
per combattere le discriminazioni fondate sul sesso, la razza o l'origine etnica, la religione o le
convinzioni personali, la disabilità, l'età o l'orientamento sessuale. Il Consiglio delibera all'unanimità
previa approvazione del Parlamento europeo.
2. In deroga al paragrafo 1, la legge o legge quadro europea può stabilire i principi di base delle
misure di incentivazione dell'Unione e definire tali misure per sostenere le azioni degli Stati membri
volte a contribuire alla realizzazione degli obiettivi di cui al paragrafo 1, ad esclusione di qualsiasi
armonizzazione delle loro disposizioni legislative e regolamentari.
Articolo III-125
1. Se un'azione dell'Unione risulta necessaria per facilitare l'esercizio del diritto, di cui all'articolo I-
10, paragrafo 2, lettera a), di libera circolazione e di libero soggiorno per ogni cittadino dell'Unione e
salvo che la Costituzione non abbia previsto poteri di azione al riguardo, la legge o legge quadro
europea può stabilire misure a tal fine.
954374_TRAITE_IT_51_100 05-01-2005 15:53 Pagina 62
Trattato che adotta una Costituzione per l'Europa 63
2. Agli stessi fini enunciati al paragrafo 1 e salvo che la Costituzione non abbia previsto poteri di
azione a tale scopo, una legge o legge quadro europea del Consiglio può stabilire misure relative ai
passaporti, alle carte d'identità, ai titoli di soggiorno o altro documento assimilato e misure relative
alla sicurezza sociale o alla protezione sociale. Il Consiglio delibera all'unanimità previa consultazione
del Parlamento europeo.
Articolo III-126
Una legge o legge quadro europea del Consiglio stabilisce le modalità di esercizio del diritto, di cui
all'articolo I-10, paragrafo 2, lettera b), di voto e di eleggibilità alle elezioni comunali e alle elezioni
del Parlamento europeo per ogni cittadino dell'Unione nello Stato membro in cui risiede senza essere
cittadino di tale Stato. Il Consiglio delibera all'unanimità previa consultazione del Parlamento
europeo. Tali modalità possono comportare disposizioni derogatorie ove problemi specifici di uno
Stato membro lo giustifichino.
Il diritto di voto e di eleggibilità alle elezioni del Parlamento europeo si esercita fatti salvi l'articolo III-
330, paragrafo 1 e le misure adottate in sua applicazione.
Articolo III-127
Gli Stati membri adottano le disposizioni necessarie per garantire la tutela diplomatica e consolare
dei cittadini dell'Unione nei paesi terzi prevista all'articolo I-10, paragrafo 2, lettera c).
Gli Stati membri avviano i negoziati internazionali necessari per assicurare tale tutela.
Una legge europea del Consiglio può stabilire le misure necessarie per facilitare tale tutela. Il Consiglio
delibera previa consultazione del Parlamento europeo.
Articolo III-128
Le lingue in cui ogni cittadino dell'Unione ha il diritto di rivolgersi alle istituzioni o organi in virtù
dell'articolo I-10, paragrafo 2, lettera d), e ricevere una risposta, sono quelle elencate all'articolo IV-
448, paragrafo 1. Le istituzioni e organi di cui all'articolo I-10, paragrafo 2, lettera d) sono quelli
elencati all'articolo I-19, paragrafo 1, secondo comma e agli articoli I-30, I-31 e I-32 e il mediatore
europeo.
Articolo III-129
La Commissione presenta ogni tre anni una relazione al Parlamento europeo, al Consiglio e al
Comitato economico e sociale, in merito all'applicazione dell'articolo I-10 e del presente titolo. Tale
relazione tiene conto dello sviluppo dell'Unione.
Sulla base di tale relazione e fatte salve le altre disposizioni della Costituzione, i diritti previsti
all'articolo I-10 possono essere completati da una legge o legge quadro europea del Consiglio. Il
Consiglio delibera all'unanimità previa approvazione del Parlamento europeo. La suddetta legge o
legge quadro entra in vigore solo previa approvazione da parte degli Stati membri conformemente
alle rispettive norme costituzionali.
954374_TRAITE_IT_51_100 05-01-2005 15:53 Pagina 63
64 Parte III
TITOLO III
POLITICHE E AZIONI INTERNE
CAPO I
MERCATO INTERNO
SEZIONE 1
INSTAURAZIONE E FUNZIONAMENTO DEL MERCATO INTERNO
Articolo III-130
1. L'Unione adotta le misure destinate all'instaurazione o al funzionamento del mercato interno,
conformemente alle disposizioni pertinenti della Costituzione.
2. Il mercato interno comporta uno spazio senza frontiere interne, nel quale è assicurata la libera
circolazione delle persone, dei servizi, delle merci e dei capitali conformemente alla Costituzione.
3. Il Consiglio, su proposta della Commissione, adotta i regolamenti o decisioni europei che
definiscono gli orientamenti e le condizioni necessari per garantire un progresso equilibrato
nell'insieme dei settori considerati.
4. Nella formulazione delle proprie proposte per realizzare gli obiettivi di cui ai paragrafi 1 e 2, la
Commissione tiene conto dell'ampiezza dello sforzo che dovrà essere sopportato, per l'instaurazione
del mercato interno, da talune economie che presentano differenze di sviluppo e può proporre le
misure appropriate.
Se queste misure assumono la forma di deroghe, esse debbono avere carattere temporaneo ed
arrecare quante meno perturbazioni possibile al funzionamento del mercato interno.
Articolo III-131
Gli Stati membri si consultano al fine di prendere di comune accordo le disposizioni necessarie ad
evitare che il funzionamento del mercato interno abbia a risentire delle misure che uno Stato
membro può essere indotto a prendere nell'eventualità di gravi agitazioni interne che turbino l'ordine
pubblico, in caso di guerra o di grave tensione internazionale che costituisca una minaccia di guerra
ovvero per far fronte agli impegni da esso assunti ai fini del mantenimento della pace e della sicurezza
internazionale.
Articolo III-132
Quando delle misure adottate nei casi di cui agli articoli III-131 e III-436 abbiano per effetto di
alterare le condizioni di concorrenza nel mercato interno, la Commissione esamina con lo Stato
membro interessato le condizioni alle quali tali misure possono essere rese conformi alle norme
sancite dalla Costituzione.
954374_TRAITE_IT_51_100 05-01-2005 15:53 Pagina 64
Trattato che adotta una Costituzione per l'Europa 65
In deroga alla procedura di cui agli articoli III-360 e III-361, la Commissione o qualsiasi Stato
membro può ricorrere direttamente alla Corte di giustizia, ove ritenga che un altro Stato membro
faccia un uso abusivo dei poteri contemplati dagli articoli III-131 e III-436. La Corte di giustizia
statuisce a porte chiuse.
SEZIONE 2
LIBERA CIRCOLAZIONE DELLE PERSONE E DEI SERVIZI
Sottosezione 1
Lavoratori
Articolo III-133
1. I lavoratori hanno il diritto di circolare liberamente all'interno dell'Unione.
2. È vietata qualsiasi discriminazione in base alla nazionalità tra i lavoratori degli Stati membri, per
quanto riguarda l'impiego, la retribuzione e le altre condizioni di lavoro.
3. I lavoratori hanno il diritto, fatte salve le limitazioni giustificate da motivi di ordine pubblico,
pubblica sicurezza e sanità pubblica:
a) di rispondere a offerte di lavoro effettive,
b) di spostarsi liberamente a tal fine nel territorio degli Stati membri,
c) di prendere dimora in uno degli Stati membri al fine di svolgervi un'attività di lavoro,
conformemente alle disposizioni legislative, regolamentari e amministrative che disciplinano
l'occupazione dei lavoratori nazionali,
d) di rimanere, a condizioni che sono oggetto di regolamenti europei adottati dalla Commissione,
sul territorio di uno Stato membro dopo avervi occupato un impiego.
4. Il presente articolo non si applica agli impieghi nella pubblica amministrazione.
Articolo III-134
La legge o legge quadro europea stabilisce le misure necessarie per realizzare la libera circolazione dei
lavoratori, quale è definita dall'articolo III-133. È adottata previa consultazione del Comitato
economico e sociale.
La legge o legge quadro europea mira in particolare a:
a) assicurare una stretta collaborazione tra le amministrazioni nazionali del lavoro;
954374_TRAITE_IT_51_100 05-01-2005 15:53 Pagina 65
66 Parte III
b) eliminare le procedure e prassi amministrative, come anche i termini per l'accesso agli impieghi
disponibili, contemplati dalla legislazione interna ovvero da accordi conclusi in precedenza tra gli
Stati membri, il cui mantenimento sarebbe di ostacolo alla liberalizzazione dei movimenti dei
lavoratori;
c) abolire tutti i termini e le altre restrizioni, previsti dalle legislazioni interne ovvero da accordi
conclusi in precedenza tra gli Stati membri, che impongano ai lavoratori degli altri Stati membri,
in ordine alla libera scelta di un lavoro, condizioni diverse da quelle stabilite per i lavoratori
nazionali;
d) istituire meccanismi idonei a mettere in contatto le offerte e le domande di lavoro e a facilitarne
l'equilibrio a condizioni che evitino di compromettere gravemente il tenore di vita e il livello
dell'occupazione nelle diverse regioni e industrie.
Articolo III-135
Gli Stati membri favoriscono, nel quadro di un programma comune, gli scambi di giovani lavoratori.
Articolo III-136
1. In materia di sicurezza sociale, la legge o legge quadro europea stabilisce le misure necessarie per
realizzare la libera circolazione dei lavoratori, attuando in particolare un sistema che consenta di
assicurare ai lavoratori migranti dipendenti e autonomi e ai loro aventi diritto:
a) il cumulo di tutti i periodi presi in considerazione dalle varie legislazioni nazionali, sia per il
sorgere e la conservazione del diritto alle prestazioni sia per il calcolo di queste,
b) il pagamento delle prestazioni alle persone residenti nei territori degli Stati membri.
2. Qualora un membro del Consiglio ritenga che un progetto di legge o legge quadro europea di cui
al paragrafo 1 leda aspetti fondamentali del suo sistema di sicurezza sociale, in particolare per quanto
riguarda il campo di applicazione, i costi o la struttura finanziaria, oppure ne alteri l'equilibrio
finanziario, può chiedere che il Consiglio europeo sia investito della questione. In tal caso, la
procedura di cui all’articolo III-396 viene sospesa. Previa discussione ed entro quattro mesi da tale
sospensione, il Consiglio europeo:
a) rinvia il progetto al Consiglio, il che pone fine alla sospensione della procedura di cui all’articolo
III-396, oppure
b) chiede alla Commissione di presentare una nuova proposta; in tal caso, l'atto inizialmente
proposto si considera non adottato.
954374_TRAITE_IT_51_100 05-01-2005 15:53 Pagina 66
Trattato che adotta una Costituzione per l'Europa 67
Sottosezione 2
Libertà di stabilimento
Articolo III-137
Nel quadro della presente sottosezione, le restrizioni alla libertà di stabilimento dei cittadini di uno
Stato membro nel territorio di un altro Stato membro sono vietate. Tale divieto si estende altresì alle
restrizioni relative all'apertura di agenzie, succursali o filiali da parte dei cittadini di uno Stato
membro stabiliti nel territorio di un altro Stato membro.
I cittadini di uno Stato membro hanno il diritto di accedere, nel territorio di un altro Stato membro,
alle attività autonome e di esercitarle, nonché di costituire e gestire imprese, in particolare società ai
sensi dell'articolo III-142, secondo comma, alle condizioni definite dalla legislazione dello Stato
membro di stabilimento nei confronti dei propri cittadini, fatta salva la sezione 4 relativa ai capitali e
ai pagamenti.
Articolo III-138
1. La legge quadro europea stabilisce le misure per realizzare la libertà di stabilimento in una
determinata attività. È adottata previa consultazione del Comitato economico e sociale.
2. Il Parlamento europeo, il Consiglio e la Commissione esercitano le funzioni loro attribuite in
virtù del paragrafo 1, in particolare:
a) trattando, in generale, con precedenza le attività per le quali la libertà di stabilimento costituisce
un contributo particolarmente utile all'incremento della produzione e degli scambi,
b) assicurando una stretta collaborazione tra le amministrazioni nazionali competenti al fine di
conoscere le situazioni particolari all'interno dell'Unione delle diverse attività interessate,
c) sopprimendo le procedure e prassi amministrative, contemplate dalla legislazione interna ovvero
da accordi precedentemente conclusi tra gli Stati membri, il cui mantenimento sarebbe di
ostacolo alla libertà di stabilimento,
d) vigilando a che i lavoratori dipendenti di uno degli Stati membri, occupati nel territorio di un
altro Stato membro, possano rimanervi per intraprendere un'attività autonoma, quando
soddisfino alle condizioni che sarebbero loro richieste se entrassero in quello Stato nel momento
in cui desiderano accedere all'attività di cui trattasi,
e) rendendo possibile l'acquisto e lo sfruttamento di proprietà fondiarie situate nel territorio di uno
Stato membro da parte di un cittadino di un altro Stato membro, sempre che non siano lesi i
principi stabiliti dall'articolo III-227, paragrafo 2,
f) applicando la graduale soppressione delle restrizioni relative alla libertà di stabilimento in ogni
ramo di attività considerato, da una parte, alle condizioni per l'apertura di agenzie, succursali o
filiali sul territorio di uno Stato membro e, dall'altra, alle condizioni di ammissione del personale
della sede principale negli organi di gestione o di controllo di queste ultime,
954374_TRAITE_IT_51_100 05-01-2005 15:53 Pagina 67
68 Parte III
g) coordinando, nella necessaria misura e al fine di renderle equivalenti, le garanzie che sono
richieste, negli Stati membri, alle società ai sensi dell'articolo III-142, secondo comma per
proteggere gli interessi sia dei soci sia dei terzi,
h) accertandosi che le condizioni di stabilimento non vengano alterate mediante aiuti concessi dagli
Stati membri.
Articolo III-139
La presente sottosezione non si applica, per quanto riguarda lo Stato membro interessato, alle attività
che in tale Stato partecipino, sia pure occasionalmente, all'esercizio dei pubblici poteri.
La legge o legge quadro europea può escludere talune attività dall'applicazione delle disposizioni della
presente sottosezione.
Articolo III-140
1. La presente sottosezione e le misure adottate in virtù della medesima lasciano impregiudicata
l'applicabilità delle disposizioni legislative, regolamentari e amministrative degli Stati membri che
prevedano un regime particolare per i cittadini stranieri e che siano giustificate da motivi di ordine
pubblico, di pubblica sicurezza e di sanità pubblica.
2. La legge quadro europea coordina le disposizioni nazionali di cui al paragrafo 1.
Articolo III-141
1. La legge quadro europea facilita l'accesso alle attività autonome e l'esercizio di queste. È intesa:
a) al reciproco riconoscimento dei diplomi, certificati ed altri titoli,
b) al coordinamento delle disposizioni legislative, regolamentari e amministrative degli Stati membri
relative all'accesso alle attività autonome e all'esercizio di queste.
2. Per quanto riguarda le professioni mediche, paramediche e farmaceutiche, la graduale
soppressione delle restrizioni è subordinata al coordinamento delle condizioni d'esercizio di tali
professioni nei vari Stati membri.
Articolo III-142
Le società costituite conformemente alla legislazione di uno Stato membro e aventi la sede sociale,
l'amministrazione centrale o il centro di attività principale all'interno dell'Unione sono equiparate, ai
fini dell'applicazione della presente sottosezione, alle persone fisiche aventi la cittadinanza degli Stati
membri.
Per «società» si intendono le società di diritto civile o di diritto commerciale, comprese le società
cooperative, e le altre persone giuridiche contemplate dal diritto pubblico o privato, ad eccezione
delle società che non si prefiggono scopi di lucro.
954374_TRAITE_IT_51_100 05-01-2005 15:53 Pagina 68
Trattato che adotta una Costituzione per l'Europa 69
Articolo III-143
Fatta salva l'applicazione delle altre disposizioni della Costituzione, gli Stati membri applicano la
disciplina nazionale nei confronti della partecipazione finanziaria dei cittadini degli altri Stati membri
al capitale delle società ai sensi dell'articolo III-142, secondo comma.
Sottosezione 3
Libera prestazione di servizi
Articolo III-144
Nel quadro della presente sottosezione, le restrizioni alla libera prestazione dei servizi all'interno
dell'Unione sono vietate nei confronti dei cittadini degli Stati membri stabiliti in uno Stato membro
che non sia quello del destinatario della prestazione.
La legge o legge quadro europea può estendere il beneficio della presente sottosezione ai prestatori di
servizi cittadini di uno Stato terzo e stabiliti all'interno dell'Unione.
Articolo III-145
Ai fini della Costituzione, sono considerate servizi le prestazioni fornite di norma dietro retribuzione,
in quanto non siano regolate dalle disposizioni relative alla libera circolazione delle persone, delle
merci e dei capitali.
I servizi comprendono in particolare:
a) attività di carattere industriale,
b) attività di carattere commerciale,
c) attività artigiane,
d) attività delle libere professioni.
Senza pregiudizio della sottosezione 2 relativa alla libertà di stabilimento, il prestatore può, per
l'esecuzione della prestazione, esercitare, a titolo temporaneo, la sua attività nello Stato membro ove
la prestazione è fornita, alle stesse condizioni imposte da tale Stato ai propri cittadini.
Articolo III-146
1. La libera circolazione dei servizi, in materia di trasporti, è regolata dal capo III, sezione 7 relativa
ai trasporti.
2. La liberalizzazione dei servizi delle banche e delle assicurazioni che sono legati a movimenti di
capitale deve essere attuata in armonia con la liberalizzazione della circolazione dei capitali.
954374_TRAITE_IT_51_100 05-01-2005 15:53 Pagina 69
Articolo III-147
1. La legge quadro europea stabilisce le misure per realizzare la liberalizzazione di un determinato
servizio. È adottata previa consultazione del Comitato economico e sociale.
2. Nella legge quadro europea di cui al paragrafo 1 sono in generale considerati con priorità i
servizi che intervengono in modo diretto nei costi di produzione, ovvero la cui liberalizzazione
contribuisce a facilitare gli scambi di merci.
Articolo III-148
Gli Stati membri si sforzano di procedere alla liberalizzazione dei servizi in misura superiore a quella
obbligatoria in virtù della legge quadro europea adottata in applicazione dell'articolo III-147,
paragrafo 1, quando ciò sia loro consentito dalla situazione economica generale e dalla situazione del
settore interessato.
La Commissione rivolge a tal fine raccomandazioni agli Stati membri interessati.
Articolo III-149
Fino a quando non saranno soppresse le restrizioni alla libera prestazione dei servizi, gli Stati membri
le applicano senza distinzione di nazionalità o di residenza a tutti i prestatori di servizi contemplati
dall'articolo III-144, primo comma.
Articolo III-150
Gli articoli da III-139 a III-142 sono applicabili alla materia regolata dalla presente sottosezione.
SEZIONE 3
LIBERA CIRCOLAZIONE DELLE MERCI
Sottosezione 1
Unione doganale
Articolo III-151
1. L'Unione comprende un'unione doganale che si estende al complesso degli scambi di merci e
comporta il divieto, fra gli Stati membri, dei dazi doganali all'importazione e all'esportazione e di
qualsiasi tassa di effetto equivalente, come pure l'adozione di una tariffa doganale comune nei
rapporti tra gli Stati membri ed i paesi terzi.
2. Il paragrafo 4 e la sottosezione 3 relativa al divieto delle restrizioni quantitative si applicano ai
prodotti originari degli Stati membri e ai prodotti provenienti da paesi terzi che si trovano in libera
pratica negli Stati membri.
70 Parte III
954374_TRAITE_IT_51_100 05-01-2005 15:53 Pagina 70
3. Sono considerati in libera pratica in uno Stato membro i prodotti provenienti da paesi terzi per i
quali siano state adempiute in tale Stato le formalità di importazione e riscossi i dazi doganali e le
tasse di effetto equivalente esigibili e che non abbiano beneficiato di un ristorno totale o parziale di
tali dazi e tasse.
4. I dazi doganali all'importazione o all'esportazione o le tasse di effetto equivalente sono vietati tra
gli Stati membri. Tale divieto si applica anche ai dazi doganali di carattere fiscale.
5. Il Consiglio, su proposta della Commissione, adotta i regolamenti o decisioni europei che fissano
i dazi della tariffa doganale comune.
6. Nell'adempimento dei compiti che le sono affidati ai sensi del presente articolo, la Commissione
s'ispira:
a) alla necessità di promuovere gli scambi commerciali fra gli Stati membri e i paesi terzi,
b) all'evoluzione delle condizioni di concorrenza all'interno dell'Unione, nella misura in cui tale
evoluzione avrà per effetto di accrescere la competitività delle imprese,
c) alla necessità di approvvigionamento dell'Unione in materie prime e semiprodotti, pur vigilando
a che non vengano falsate fra gli Stati membri le condizioni di concorrenza per i prodotti finiti;
d) alla necessità di evitare gravi turbamenti nella vita economica degli Stati membri e di assicurare
uno sviluppo razionale della produzione e un'espansione del consumo nell'Unione.
Sottosezione 2
Cooperazione doganale
Articolo III-152
Nei limiti del campo di applicazione della Costituzione, la legge o legge quadro europea stabilisce
misure per rafforzare la cooperazione doganale tra gli Stati membri e tra questi ultimi e la
Commissione.
Sottosezione 3
Divieto delle restrizioni quantitative
Articolo III-153
Sono vietate fra gli Stati membri le restrizioni quantitative sia all'importazione sia all'esportazione e
qualsiasi misura di effetto equivalente.
Trattato che adotta una Costituzione per l'Europa 71
954374_TRAITE_IT_51_100 05-01-2005 15:53 Pagina 71
Articolo III-154
L'articolo III-153 lascia impregiudicati i divieti o restrizioni all'importazione, all'esportazione e al
transito giustificati da motivi di moralità pubblica, di ordine pubblico, di pubblica sicurezza, di tutela
della salute e della vita delle persone e degli animali o di preservazione dei vegetali, di protezione del
patrimonio artistico, storico o archeologico nazionale, o di tutela della proprietà industriale e
commerciale. Tuttavia, tali divieti o restrizioni non devono costituire un mezzo di discriminazione
arbitraria, né una restrizione dissimulata al commercio tra gli Stati membri.
Articolo III-155
1. Gli Stati membri procedono a un riordinamento dei monopoli nazionali che presentano
carattere commerciale, in modo che venga esclusa qualsiasi discriminazione fra i cittadini degli Stati
membri per quanto riguarda le condizioni relative all'approvvigionamento e agli sbocchi.
Il presente articolo si applica a qualsiasi organismo per mezzo del quale uno Stato membro, de jure o
de facto, controlla, dirige o influenza sensibilmente, direttamente o indirettamente, le importazioni o
le esportazioni fra gli Stati membri. Si applica altresì ai monopoli di Stato delegati.
2. Gli Stati membri si astengono da qualsiasi nuova misura contraria ai principi di cui al paragrafo 1
o tale da limitare la portata degli articoli relativi al divieto dei dazi doganali e delle restrizioni
quantitative fra gli Stati membri.
3. Nel caso di un monopolio a carattere commerciale che comporti una regolamentazione destinata
ad agevolare lo smercio o la valorizzazione di prodotti agricoli, è opportuno assicurare,
nell'applicazione del presente articolo, garanzie equivalenti per l'occupazione e il tenore di vita dei
produttori interessati.
SEZIONE 4
CAPITALI E PAGAMENTI
Articolo III-156
Nell'ambito della presente sezione sono vietate le restrizioni sia ai movimenti di capitali sia ai
pagamenti tra Stati membri, e tra Stati membri e paesi terzi.
Articolo III-157
1. L'articolo III-156 lascia impregiudicata l'applicazione ai paesi terzi di qualunque restrizione in
vigore alla data del 31 dicembre 1993 in virtù delle legislazioni nazionali o del diritto dell'Unione per
quanto concerne i movimenti di capitali diretti in paesi terzi o provenienti da essi che implichino
investimenti diretti, inclusi gli investimenti in proprietà immobiliari, lo stabilimento, la prestazione di
servizi finanziari o l'ammissione di valori mobiliari nei mercati finanziari. Per quanto riguarda le
restrizioni esistenti in base alla normativa nazionale in Estonia ed Ungheria, la pertinente data è il
31 dicembre 1999.
72 Parte III
954374_TRAITE_IT_51_100 05-01-2005 15:53 Pagina 72
2. La legge o legge quadro europea stabilisce le misure concernenti i movimenti di capitali diretti in
paesi terzi o provenienti da essi che implichino investimenti diretti, inclusi gli investimenti in
proprietà immobiliari, lo stabilimento, la prestazione di servizi finanziari o l'ammissione di valori
mobiliari nei mercati finanziari.
Il Parlamento europeo e il Consiglio cercano di conseguire, nella maggior misura possibile e senza
pregiudicare altre disposizioni della Costituzione, l'obiettivo della libera circolazione dei capitali tra
Stati membri e paesi terzi.
3. In deroga al paragrafo 2, solo una legge o legge quadro europea del Consiglio può stabilire
misure che comportino un regresso del diritto dell'Unione per quanto riguarda la liberalizzazione dei
movimenti di capitali diretti in paesi terzi o provenienti da essi. Il Consiglio delibera all'unanimità
previa consultazione del Parlamento europeo.
Articolo III-158
1. L'articolo III-156 non pregiudica il diritto degli Stati membri:
a) di applicare le pertinenti disposizioni delle rispettive legislazioni tributarie in cui si opera una
distinzione tra i contribuenti che non si trovano nella medesima situazione per quanto riguarda il
luogo di residenza o il luogo di collocamento del loro capitale;
b) di adottare le misure indispensabili per impedire le violazioni delle loro disposizioni legislative e
regolamentari, in particolare nel settore fiscale e in quello della vigilanza prudenziale sulle
istituzioni finanziarie, o di stabilire procedure per la dichiarazione dei movimenti di capitali a
scopo di informazione amministrativa o statistica, o di adottare misure giustificate da motivi di
ordine pubblico o di pubblica sicurezza.
2. La presente sezione non pregiudica l'applicabilità di restrizioni in materia di diritto di
stabilimento compatibili con la Costituzione.
3. Le misure e procedure di cui ai paragrafi 1 e 2 non devono costituire un mezzo di
discriminazione arbitraria, né una restrizione dissimulata alla libera circolazione dei capitali e dei
pagamenti di cui all'articolo III-156.
4. In assenza di una legge o legge quadro europea ai sensi dell'articolo III157, paragrafo 3, la
Commissione o, in mancanza di una decisione europea della Commissione entro un periodo di tre
mesi dalla richiesta dello Stato membro interessato, il Consiglio può adottare una decisione europea
che conferma che le misure fiscali restrittive adottate da uno Stato membro riguardo ad uno o più
paesi terzi devono essere considerate compatibili con la Costituzione nella misura in cui sono
giustificate da uno degli obiettivi dell'Unione e compatibili con il buon funzionamento del mercato
interno. Il Consiglio delibera all'unanimità su richiesta di uno Stato membro.
Articolo III-159
Qualora, in circostanze eccezionali, i movimenti di capitali provenienti da paesi terzi o ad essi diretti
causino o minaccino di causare difficoltà gravi per il funzionamento dell'unione economica e
monetaria, il Consiglio, su proposta della Commissione, può adottare regolamenti o decisioni europei
che istituiscono misure di salvaguardia nei confronti di paesi terzi, per un periodo non superiore a sei
Trattato che adotta una Costituzione per l'Europa 73
954374_TRAITE_IT_51_100 05-01-2005 15:53 Pagina 73
mesi, se tali misure sono strettamente necessarie. Esso delibera previa consultazione della Banca
centrale europea.
Articolo III-160
Qualora sia necessario per conseguire gli obiettivi di cui all'articolo III-257, per quanto riguarda la
prevenzione e la lotta contro il terrorismo e le attività connesse, la legge europea definisce un insieme
di misure amministrative concernenti i movimenti di capitali e i pagamenti, quali il congelamento dei
capitali, dei beni finanziari o dei proventi economici appartenenti, posseduti o detenuti da persone
fisiche o giuridiche, da gruppi o da entità non statali.
Il Consiglio, su proposta della Commissione, adotta regolamenti o decisioni europei per attuare la
legge europea di cui al primo comma.
Gli atti di cui al presente articolo contengono le necessarie disposizioni sulle garanzie giuridiche.
SEZIONE 5
REGOLE DI CONCORRENZA
Sottosezione 1
Regole applicabili alle imprese
Articolo III-161
1. Sono incompatibili con il mercato interno e vietati tutti gli accordi tra imprese, tutte le decisioni
di associazioni di imprese e tutte le pratiche concordate che possano pregiudicare il commercio tra
Stati membri e che abbiano per oggetto o per effetto di impedire, restringere o falsare il gioco della
concorrenza nel mercato interno ed in particolare quelli consistenti nel:
a) fissare direttamente o indirettamente i prezzi d'acquisto o di vendita ovvero altre condizioni di
transazione,
b) limitare o controllare la produzione, gli sbocchi, lo sviluppo tecnico o gli investimenti,
c) ripartire i mercati o le fonti di approvvigionamento,
d) applicare, nei rapporti commerciali con gli altri contraenti, condizioni dissimili per prestazioni
equivalenti, così da determinare per questi ultimi uno svantaggio nella concorrenza,
e) subordinare la conclusione di contratti all'accettazione da parte degli altri contraenti di
prestazioni supplementari che, per loro natura o secondo gli usi commerciali, non abbiano alcun
nesso con l'oggetto dei contratti stessi.
74 Parte III
954374_TRAITE_IT_51_100 05-01-2005 15:53 Pagina 74
2. Gli accordi o decisioni vietati in virtù del presente articolo sono nulli di pieno diritto.
3. Tuttavia, il paragrafo 1 può essere dichiarato inapplicabile:
— a qualsiasi accordo o categoria di accordi fra imprese,
— a qualsiasi decisione o categoria di decisioni di associazioni di imprese, e
— a qualsiasi pratica concordata o categoria di pratiche concordate
che contribuiscano a migliorare la produzione o la distribuzione dei prodotti o a promuovere il
progresso tecnico o economico, pur riservando agli utilizzatori una congrua parte dell'utile che ne
deriva ed evitando di
a) imporre alle imprese interessate restrizioni che non siano indispensabili per raggiungere tali
obiettivi,
b) dare a tali imprese la possibilità di eliminare la concorrenza per una parte sostanziale dei prodotti
di cui trattasi.
Articolo III-162
È incompatibile con il mercato interno e vietato, nella misura in cui possa essere pregiudizievole al
commercio tra Stati membri, lo sfruttamento abusivo da parte di una o più imprese di una posizione
dominante sul mercato interno o su una parte sostanziale di questo.
Tali pratiche abusive possono consistere in particolare:
a) nell'imporre direttamente o indirettamente prezzi d'acquisto, di vendita ovvero altre condizioni di
transazione non eque;
b) nel limitare la produzione, gli sbocchi o lo sviluppo tecnico, a danno dei consumatori;
c) nell'applicare nei rapporti commerciali con gli altri contraenti condizioni dissimili per prestazioni
equivalenti, determinando così per questi ultimi uno svantaggio nella concorrenza;
d) nel subordinare la conclusione di contratti all'accettazione da parte degli altri contraenti di
prestazioni supplementari che, per loro natura o secondo gli usi commerciali, non abbiano alcun
nesso con l'oggetto dei contratti stessi.
Articolo III-163
Il Consiglio, su proposta della Commissione, adotta i regolamenti europei per l'applicazione dei
principi fissati dagli articoli III-161 e III-162. Esso delibera previa consultazione del Parlamento
europeo.
Trattato che adotta una Costituzione per l'Europa 75
954374_TRAITE_IT_51_100 05-01-2005 15:53 Pagina 75
Tali regolamenti hanno, in particolare, lo scopo di:
a) garantire l'osservanza dei divieti di cui all'articolo III-161, paragrafo 1 e all'articolo III162
comminando ammende e penalità di mora,
b) determinare le modalità di applicazione dell'articolo III-161, paragrafo 3, avendo riguardo alla
necessità di esercitare una sorveglianza efficace e, nel contempo, semplificare, per quanto
possibile, il controllo amministrativo,
c) precisare, eventualmente, per i vari settori economici, il campo di applicazione degli articoli III-
161 e III-162,
d) definire i rispettivi compiti della Commissione e della Corte di giustizia dell'Unione europea
nell'applicazione delle disposizioni contemplate dal presente comma,
e) definire i rapporti fra le legislazioni degli Stati membri, da una parte, e la presente sottosezione e i
regolamenti europei adottati in applicazione del presente articolo, dall'altra.
Articolo III-164
Fino all'entrata in vigore dei regolamenti europei adottati in applicazione dell'articolo III-163, le
autorità degli Stati membri decidono in merito all'ammissibilità di intese e allo sfruttamento abusivo
di una posizione dominante nel mercato interno, in conformità del loro diritto nazionale e
dell'articolo III-161, in particolare il paragrafo 3, e dell'articolo III-162.
Articolo III-165
1. Fatto salvo l'articolo III-164, la Commissione vigila perché siano applicati i principi fissati dagli
articoli III-161 e III-162. Istruisce, a richiesta di uno Stato membro o d'ufficio e in collegamento con
le autorità competenti degli Stati membri che le prestano assistenza, i casi di presunta infrazione ai
principi suddetti. Qualora constati l'esistenza di un'infrazione, propone i mezzi atti a porvi termine.
2. Qualora non sia posto termine alle infrazioni di cui al paragrafo 1, la Commissione adotta una
decisione europea motivata in cui constata l'infrazione ai principi. Può pubblicare tale decisione e
autorizzare gli Stati membri ad adottare le necessarie misure, di cui definisce le condizioni e modalità,
per rimediare alla situazione.
3. La Commissione può adottare regolamenti europei concernenti le categorie di accordi per le
quali il Consiglio ha adottato un regolamento europeo conformemente all'articolo III-163, secondo
comma, lettera b).
Articolo III-166
1. Gli Stati membri non emanano né mantengono, nei confronti delle imprese pubbliche e delle
imprese cui riconoscono diritti speciali o esclusivi, alcuna misura contraria alla Costituzione, in
particolare all'articolo I-4, paragrafo 2 e agli articoli da III-161 a III-169.
76 Parte III
954374_TRAITE_IT_51_100 05-01-2005 15:53 Pagina 76
2. Le imprese incaricate della gestione di servizi di interesse economico generale o aventi carattere
di monopolio fiscale sono sottoposte alle disposizioni della Costituzione, in particolare alle regole di
concorrenza, nei limiti in cui l'applicazione di tali disposizioni non osti all'adempimento, in linea di
diritto o di fatto, della specifica missione loro affidata. Lo sviluppo degli scambi non deve essere
compromesso in misura contraria agli interessi dell'Unione.
3. La Commissione vigila sull'applicazione del presente articolo e adotta, ove occorra, gli opportuni
regolamenti o decisioni europei.
Sottosezione 2
Aiuti concessi dagli Stati membri
Articolo III-167
1. Salvo deroghe previste dalla Costituzione, sono incompatibili con il mercato interno, nella
misura in cui incidano sugli scambi tra Stati membri, gli aiuti concessi dagli Stati membri, ovvero
mediante risorse statali, sotto qualsiasi forma che, favorendo talune imprese o talune produzioni,
falsino o minaccino di falsare la concorrenza.
2. Sono compatibili con il mercato interno:
a) gli aiuti a carattere sociale concessi ai singoli consumatori, a condizione che siano accordati senza
discriminazioni determinate dall'origine dei prodotti,
b) gli aiuti destinati a ovviare ai danni arrecati dalle calamità naturali oppure da altri eventi
eccezionali,
c) gli aiuti concessi all'economia di determinate regioni della Repubblica federale di Germania che
risentono della divisione della Germania, nella misura in cui sono necessari a compensare gli
svantaggi economici provocati da tale divisione. Cinque anni dopo l'entrata in vigore del trattato
che adotta una Costituzione per l'Europa, il Consiglio, su proposta della Commissione, può
adottare una decisione europea che abroga la presente lettera.
3. Possono considerarsi compatibili con il mercato interno:
a) gli aiuti destinati a favorire lo sviluppo economico delle regioni dove il tenore di vita sia
anormalmente basso, oppure si abbia una grave forma di sottoccupazione, nonché quello delle
regioni di cui all'articolo III-424, tenuto conto della loro situazione strutturale, economica e
sociale;
b) gli aiuti destinati a promuovere la realizzazione di un importante progetto di comune interesse
europeo oppure a porre rimedio a un grave turbamento dell'economia di uno Stato membro;
c) gli aiuti destinati ad agevolare lo sviluppo di talune attività o di talune regioni economiche,
quando non alterino le condizioni degli scambi in misura contraria all'interesse comune;
Trattato che adotta una Costituzione per l'Europa 77
954374_TRAITE_IT_51_100 05-01-2005 15:53 Pagina 77
d) gli aiuti destinati a promuovere la cultura e la conservazione del patrimonio, quando non alterino
le condizioni degli scambi e della concorrenza nell'Unione in misura contraria all'interesse
comune;
e) le altre categorie di aiuti fissate da regolamenti o decisioni europei adottati dal Consiglio su
proposta della Commissione.
Articolo III-168
1. La Commissione procede con gli Stati membri all'esame permanente dei regimi di aiuti esistenti
in questi Stati. Propone loro le opportune misure richieste dal graduale sviluppo o dal funzionamento
del mercato interno.
2. Qualora la Commissione, dopo aver intimato agli interessati di presentare le loro osservazioni,
constati che un aiuto concesso da uno Stato membro, ovvero mediante risorse statali, non è
compatibile con il mercato interno a norma dell'articolo III-167, oppure che tale aiuto è attuato in
modo abusivo, adotta una decisione europea affinché lo Stato membro interessato lo sopprima o lo
modifichi nel termine da essa fissato.
Qualora lo Stato membro in causa non si conformi a tale decisione europea entro il termine stabilito,
la Commissione o qualsiasi altro Stato membro interessato può adire direttamente la Corte di
giustizia dell'Unione europea, in deroga agli articoli III-360 e III-361.
A richiesta di uno Stato membro, il Consiglio può adottare all'unanimità una decisione europea in
base alla quale un aiuto, istituito o da istituirsi da parte di questo Stato, deve considerarsi compatibile
con il mercato interno, in deroga all'articolo III-167 o ai regolamenti europei di cui all'articolo III-169,
quando circostanze eccezionali giustifichino tale decisione. Qualora la Commissione abbia iniziato,
nei riguardi di tale aiuto, la procedura prevista dal presente paragrafo, primo comma, la richiesta dello
Stato membro interessato rivolta al Consiglio ha per effetto di sospendere tale procedura fino a
quando il Consiglio non si è pronunciato al riguardo.
Tuttavia, se il Consiglio non si è pronunciato entro tre mesi dalla data della richiesta, la Commissione
delibera.
3. Gli Stati membri comunicano alla Commissione, in tempo utile perché presenti le sue
osservazioni, i progetti diretti a istituire o modificare aiuti. Se ritiene che un progetto non sia
compatibile con il mercato interno a norma dell'articolo III-167, la Commissione inizia senza indugio
la procedura prevista al paragrafo 2 del presente articolo. Lo Stato membro interessato non può dare
esecuzione alle misure progettate prima che tale procedura abbia condotto a una decisione finale.
4. La Commissione può adottare regolamenti europei concernenti le categorie di aiuti di Stato per
le quali il Consiglio ha stabilito, conformemente all'articolo III-169, che possono essere dispensate
dalla procedura di cui al paragrafo 3 del presente articolo.
78 Parte III
954374_TRAITE_IT_51_100 05-01-2005 15:53 Pagina 78
Articolo III-169
Il Consiglio, su proposta della Commissione, può adottare regolamenti europei per l'applicazione
degli articoli III-167 e III-168 e per fissare in particolare le condizioni per l'applicazione
dell'articolo III-168, paragrafo 3 e le categorie di aiuti che sono dispensate dalla procedura prevista
in tale paragrafo. Esso delibera previa consultazione del Parlamento europeo.
SEZIONE 6
DISPOSIZIONI FISCALI
Articolo III-170
1. Nessuno Stato membro applica direttamente o indirettamente ai prodotti degli altri Stati membri
imposizioni interne, di qualsivoglia natura, superiori a quelle applicate direttamente o indirettamente
ai prodotti nazionali similari.
Inoltre, nessuno Stato membro applica ai prodotti degli altri Stati membri imposizioni interne intese
a proteggere indirettamente altre produzioni.
2. I prodotti esportati da uno Stato membro nel territorio di un altro Stato membro non possono
beneficiare di alcun ristorno di imposizioni interne che sia superiore alle imposizioni ad essi applicate
direttamente o indirettamente.
3. Per quanto riguarda le imposizioni diverse dalle imposte sulla cifra d'affari, dalle imposte di
consumo e dalle altre imposte indirette, si possono operare esoneri e rimborsi all'esportazione negli
altri Stati membri, e introdurre tasse di compensazione applicabili alle importazioni provenienti dagli
Stati membri, soltanto qualora le disposizioni progettate siano state preventivamente approvate per
un periodo limitato mediante una decisione europea adottata dal Consiglio su proposta della
Commissione.
Articolo III-171
Una legge o legge quadro europea del Consiglio stabilisce le misure riguardanti l'armonizzazione
delle legislazioni relative alle imposte sulla cifra d'affari, alle imposte di consumo ed altre imposte
indirette, sempre che detta armonizzazione sia necessaria per assicurare l'instaurazione o il
funzionamento del mercato interno ed evitare le distorsioni di concorrenza. Il Consiglio delibera
all'unanimità previa consultazione del Parlamento europeo e del Comitato economico e sociale.
SEZIONE 7
DISPOSIZIONI COMUNI
Articolo III-172
1. Salvo che la Costituzione non disponga diversamente, si applica il presente articolo per la
realizzazione degli obiettivi dell'articolo III-130. La legge o legge quadro europea stabilisce le misure
relative al ravvicinamento delle disposizioni legislative, regolamentari ed amministrative degli Stati
Trattato che adotta una Costituzione per l'Europa 79
954374_TRAITE_IT_51_100 05-01-2005 15:53 Pagina 79
membri che hanno per oggetto l'instaurazione o il funzionamento del mercato interno. È adottata
previa consultazione del Comitato economico e sociale.
2. Il paragrafo 1 non si applica alle disposizioni fiscali, a quelle relative alla libera circolazione delle
persone e a quelle relative ai diritti ed interessi dei lavoratori dipendenti.
3. La Commissione, nelle proposte presentate ai sensi del paragrafo 1 in materia di sanità, sicurezza,
protezione dell'ambiente e protezione dei consumatori, si basa su un livello di protezione elevato,
tenuto conto, in particolare, degli eventuali nuovi sviluppi fondati su riscontri scientifici. Anche il
Parlamento europeo ed il Consiglio, nell'ambito delle rispettive attribuzioni, si sforzano di conseguire
tale obiettivo.
4. Allorché, dopo l'adozione di una misura di armonizzazione tramite una legge o legge quadro
europea o tramite un regolamento europeo della Commissione, uno Stato membro ritenga necessario
mantenere disposizioni nazionali giustificate da esigenze importanti di cui all'articolo III-154 o
relative alla protezione dell'ambiente o dell'ambiente di lavoro, notifica tali disposizioni alla
Commissione precisando i motivi del mantenimento delle stesse.
5. Inoltre, fatto salvo il paragrafo 4, allorché, dopo l'adozione di una misura di armonizzazione
tramite una legge o legge quadro europea o tramite un regolamento europeo della Commissione, uno
Stato membro ritenga necessario introdurre disposizioni nazionali fondate su nuove prove
scientifiche inerenti alla protezione dell'ambiente o dell'ambiente di lavoro, giustificate da un
problema specifico a detto Stato membro insorto dopo l'adozione della misura di armonizzazione,
esso notifica le disposizioni previste alla Commissione precisandone la motivazione.
6. La Commissione, entro sei mesi dalle notifiche di cui ai paragrafi 4 e 5, adotta una decisione
europea con cui approva o respinge le disposizioni nazionali in questione dopo aver verificato se esse
costituiscano o no uno strumento di discriminazione arbitraria o una restrizione dissimulata nel
commercio tra gli Stati membri e se rappresentino o no un ostacolo al funzionamento del mercato
interno.
In mancanza di decisione della Commissione entro detto periodo, le disposizioni nazionali di cui ai
paragrafi 4 e 5 sono considerate approvate.
Se giustificato dalla complessità della questione e in assenza di pericolo per la salute umana, la
Commissione può notificare allo Stato membro interessato che il periodo di cui al presente paragrafo
è prolungato per un ulteriore periodo di massimo sei mesi.
7. Quando uno Stato membro è autorizzato, a norma del paragrafo 6, a mantenere o a introdurre
disposizioni nazionali che derogano a una misura di armonizzazione, la Commissione esamina
immediatamente l'opportunità di proporre un adeguamento di detta misura.
8. Quando uno Stato membro solleva un problema specifico di sanità pubblica in un settore che è
stato precedentemente oggetto di misure di armonizzazione, lo sottopone alla Commissione che
esamina immediatamente l'opportunità di proporre misure appropriate.
9. In deroga alla procedura di cui agli articoli III-360 e III-361, la Commissione o qualsiasi Stato
membro può adire direttamente la Corte di giustizia dell'Unione europea ove ritenga che un altro
Stato membro faccia un uso abusivo dei poteri contemplati dal presente articolo.
80 Parte III
954374_TRAITE_IT_51_100 05-01-2005 15:53 Pagina 80
10. Le misure di armonizzazione di cui al presente articolo comportano, nei casi opportuni, una
clausola di salvaguardia che autorizza gli Stati membri ad adottare, per uno o più dei motivi di
carattere non economico di cui all'articolo III-154, misure provvisorie soggette ad una procedura di
controllo dell'Unione.
Articolo III-173
Fatto salvo l'articolo III-172, una legge quadro europea del Consiglio stabilisce le misure per il
ravvicinamento delle disposizioni legislative, regolamentari ed amministrative degli Stati membri che
abbiano un'incidenza diretta sull'instaurazione o sul funzionamento del mercato interno. Il Consiglio
delibera all'unanimità previa consultazione del Parlamento europeo e del Comitato economico e
sociale.
Articolo III-174
Qualora la Commissione constati che una disparità tra le disposizioni legislative, regolamentari o
amministrative degli Stati membri falsa le condizioni di concorrenza sul mercato interno e provoca
una distorsione che deve essere eliminata, consulta gli Stati membri interessati.
Se attraverso tale consultazione non si raggiunge un accordo, la legge quadro europea stabilisce le
misure necessarie per eliminare la distorsione in questione. Ogni altra opportuna misura prevista
dalla Costituzione può essere adottata.
Articolo III-175
1. Quando vi sia motivo di temere che l'adozione o la modifica di disposizioni legislative,
regolamentari o amministrative di uno Stato membro provochi una distorsione ai sensi
dell'articolo III-174, lo Stato membro che vuole procedervi consulta la Commissione. La
Commissione, dopo aver consultato gli Stati membri, rivolge agli Stati membri interessati una
raccomandazione sulle misure idonee ad evitare la distorsione in questione.
2. Se lo Stato membro che vuole emanare o modificare disposizioni nazionali non si conforma alla
raccomandazione rivoltagli dalla Commissione, non si potrà richiedere agli altri Stati membri, in
applicazione dell'articolo III-174, di modificare le loro disposizioni nazionali per eliminare tale
distorsione. Se lo Stato membro che ha trascurato la raccomandazione della Commissione provoca
una distorsione unicamente a suo detrimento, non è applicabile l'articolo III-174.
Articolo III-176
Nell'ambito dell'instaurazione o del funzionamento del mercato interno, la legge o legge quadro
europea stabilisce le misure per la creazione di titoli europei al fine di garantire una protezione
uniforme dei diritti di proprietà intellettuale nell'Unione e per l'istituzione di regimi di
autorizzazione, di coordinamento e di controllo centralizzati a livello di Unione.
Una legge europea del Consiglio stabilisce i regimi linguistici dei titoli europei. Il Consiglio delibera
all'unanimità previa consultazione del Parlamento europeo.
Trattato che adotta una Costituzione per l'Europa 81
954374_TRAITE_IT_51_100 05-01-2005 15:53 Pagina 81
CAPO II
POLITICA ECONOMICA E MONETARIA
Articolo III-177
Ai fini dell'articolo I-3, l'azione degli Stati membri e dell'Unione comprende, alle condizioni previste
dalla Costituzione, l'adozione di una politica economica che è fondata sullo stretto coordinamento
delle politiche economiche degli Stati membri, sul mercato interno e sulla definizione di obiettivi
comuni, condotta conformemente al principio di un'economia di mercato aperta e in libera
concorrenza.
Parallelamente, alle condizioni e secondo le procedure previste dalla Costituzione, questa azione
comprende una moneta unica, l'euro, e la definizione e conduzione di una politica monetaria e di una
politica del cambio uniche, che abbiano l'obiettivo principale di mantenere la stabilità dei prezzi e,
fatto salvo questo obiettivo, di sostenere le politiche economiche generali nell'Unione,
conformemente al principio di un'economia di mercato aperta e in libera concorrenza.
Questa azione degli Stati membri e dell'Unione implica il rispetto dei seguenti principi direttivi:
prezzi stabili, finanze pubbliche e condizioni monetarie sane, bilancia dei pagamenti sostenibile.
SEZIONE 1
POLITICA ECONOMICA
Articolo III-178
Gli Stati membri attuano le rispettive politiche economiche per contribuire alla realizzazione degli
obiettivi dell'Unione definiti all'articolo I-3 e nel contesto degli indirizzi di massima di cui
all'articolo III-179, paragrafo 2. Gli Stati membri e l'Unione agiscono nel rispetto dei principi di
un'economia di mercato aperta e in libera concorrenza, favorendo un'efficace allocazione delle
risorse, conformemente ai principi di cui all'articolo III-177.
Articolo III-179
1. Gli Stati membri considerano le rispettive politiche economiche una questione di interesse
comune e le coordinano nell'ambito del Consiglio, conformemente all'articolo III-178.
2. Il Consiglio, su raccomandazione della Commissione, elabora un progetto di indirizzi di
massima per le politiche economiche degli Stati membri e dell'Unione e ne riferisce al Consiglio
europeo.
Il Consiglio europeo, sulla base della relazione del Consiglio, dibatte delle conclusioni in merito agli
indirizzi di massima per le politiche economiche degli Stati membri e dell'Unione. Sulla base di dette
conclusioni, il Consiglio adotta una raccomandazione che definisce i suddetti indirizzi di massima.
Esso ne informa il Parlamento europeo.
82 Parte III
954374_TRAITE_IT_51_100 05-01-2005 15:53 Pagina 82
3. Al fine di garantire un più stretto coordinamento delle politiche economiche e una convergenza
duratura dei risultati economici degli Stati membri, il Consiglio, sulla base di relazioni presentate dalla
Commissione, sorveglia l'evoluzione economica in ciascuno degli Stati membri e nell'Unione, nonché
la coerenza delle politiche economiche con gli indirizzi di massima di cui al paragrafo 2, e procede
regolarmente a una valutazione globale.
Ai fini di detta sorveglianza multilaterale, gli Stati membri trasmettono alla Commissione le
informazioni concernenti le misure di rilievo da essi adottate nell'ambito delle rispettive politiche
economiche e tutte le altre informazioni che ritengono necessarie.
4. Qualora si accerti, secondo la procedura prevista al paragrafo 3, che le politiche economiche di
uno Stato membro non sono coerenti con gli indirizzi di massima di cui al paragrafo 2 o rischiano di
compromettere il buon funzionamento dell'unione economica e monetaria, la Commissione può
rivolgere un avvertimento allo Stato membro in questione. Il Consiglio, su raccomandazione della
Commissione, può rivolgere allo Stato membro in questione le necessarie raccomandazioni. Il
Consiglio, su proposta della Commissione, può decidere di rendere pubbliche le proprie
raccomandazioni.
Nel contesto del presente paragrafo, il Consiglio delibera senza tener conto del voto del membro del
Consiglio che rappresenta lo Stato membro in questione.
Per maggioranza qualificata s'intende almeno il 55 % degli altri membri del Consiglio rappresentanti
Stati membri che totalizzino almeno il 65 % della popolazione degli Stati membri partecipanti.
La minoranza di blocco deve comprendere almeno il numero minimo di altri membri del Consiglio
che rappresentano oltre il 35 % della popolazione degli Stati membri partecipanti, più un altro
membro; in caso contrario la maggioranza qualificata si considera raggiunta.
5. Il presidente del Consiglio e la Commissione riferiscono al Parlamento europeo i risultati della
sorveglianza multilaterale. Se il Consiglio ha reso pubbliche le proprie raccomandazioni, il presidente
del Consiglio può essere invitato a comparire dinanzi alla commissione competente del Parlamento
europeo.
6. La legge europea può stabilire le modalità della procedura di sorveglianza multilaterale di cui ai
paragrafi 3 e 4.
Articolo III-180
1. Fatta salva ogni altra procedura prevista dalla Costituzione, il Consiglio, su proposta della
Commissione, può adottare una decisione europea che stabilisca misure adeguate alla situazione
economica, in particolare qualora sorgano gravi difficoltà nell'approvvigionamento di determinati
prodotti.
2. Qualora uno Stato membro si trovi in difficoltà o sia seriamente minacciato da gravi difficoltà a
causa di calamità naturali o di circostanze eccezionali che sfuggono al suo controllo, il Consiglio, su
proposta della Commissione, può adottare una decisione europea che conceda, a determinate
condizioni, un'assistenza finanziaria dell'Unione allo Stato membro interessato. Il presidente del
Consiglio ne informa il Parlamento europeo.
Trattato che adotta una Costituzione per l'Europa 83
954374_TRAITE_IT_51_100 05-01-2005 15:53 Pagina 83
Articolo III-181
1. È vietata la concessione di scoperti di conto o qualsiasi altra forma di facilitazione creditizia, da
parte della Banca centrale europea o da parte delle banche centrali degli Stati membri (in appresso
denominate «banche centrali nazionali»), a istituzioni, organi o organismi dell'Unione, alle
amministrazioni statali, agli enti regionali, locali o altri enti pubblici, ad altri organismi di diritto
pubblico o a imprese pubbliche degli Stati membri. È altresì vietato l'acquisto diretto presso i
medesimi di titoli di debito da parte della Banca centrale europea o delle banche centrali nazionali.
2. Il paragrafo 1 non si applica agli enti creditizi di proprietà pubblica che, nel contesto dell'offerta
di liquidità da parte delle banche centrali, ricevono dalle banche centrali nazionali e dalla Banca
centrale europea lo stesso trattamento degli enti creditizi privati.
Articolo III-182
Sono vietate le misure e le disposizioni, non basate su considerazioni prudenziali, che offrano alle
istituzioni, organi o organismi dell'Unione, alle amministrazioni statali, agli enti regionali, locali o
altri enti pubblici, ad altri organismi di diritto pubblico o a imprese pubbliche degli Stati membri un
accesso privilegiato alle istituzioni finanziarie.
Articolo III-183
1. L'Unione non risponde né si fa carico degli impegni assunti dalle amministrazioni statali, dagli
enti regionali, locali o altri enti pubblici, da altri organismi di diritto pubblico o da imprese pubbliche
di qualsiasi Stato membro, fatte salve le garanzie finanziarie reciproche per la realizzazione in
comune di un progetto specifico. Gli Stati membri non rispondono né si fanno carico degli impegni
dell'amministrazione statale, degli enti regionali, locali o altri enti pubblici, di altri organismi di diritto
pubblico o di imprese pubbliche di un altro Stato membro, fatte salve le garanzie finanziarie
reciproche per la realizzazione in comune di un progetto specifico.
2. Il Consiglio, su proposta della Commissione, può adottare i regolamenti o decisioni europei che
precisano le definizioni necessarie per l'applicazione dei divieti previsti dagli articoli III181 e III-182 e
dal presente articolo. Esso delibera previa consultazione del Parlamento europeo.
Articolo III-184
1. Gli Stati membri devono evitare disavanzi pubblici eccessivi.
2. La Commissione sorveglia l'evoluzione della situazione di bilancio e dell'entità del debito
pubblico negli Stati membri, al fine di individuare errori rilevanti. In particolare, esamina la
conformità alla disciplina di bilancio sulla base dei due criteri seguenti:
a) se il rapporto tra il disavanzo pubblico, previsto o effettivo, e il prodotto interno lordo superi un
valore di riferimento, a meno che:
i) il rapporto non sia diminuito in modo sostanziale e continuo e abbia raggiunto un livello che
si avvicina al valore di riferimento, o
84 Parte III
954374_TRAITE_IT_51_100 05-01-2005 15:53 Pagina 84
ii) il superamento del valore di riferimento sia solo eccezionale e temporaneo e il rapporto resti
vicino al valore di riferimento;
b) se il rapporto tra debito pubblico e prodotto interno lordo superi un valore di riferimento, a
meno che detto rapporto non si stia riducendo in misura sufficiente e non si avvicini al valore di
riferimento con ritmo adeguato.
I valori di riferimento sono specificati nel protocollo sulla procedura per i disavanzi eccessivi.
3. Se uno Stato membro non rispetta i requisiti previsti da uno o entrambi i criteri menzionati, la
Commissione prepara una relazione. La relazione della Commissione tiene conto anche dell'eventuale
differenza tra il disavanzo pubblico e la spesa pubblica per gli investimenti e tiene conto di tutti gli
altri fattori significativi, compresa la posizione economica e di bilancio a medio termine dello Stato
membro.
La Commissione può inoltre preparare una relazione se ritiene che in un determinato Stato membro,
malgrado i criteri siano rispettati, sussista il rischio di un disavanzo eccessivo.
4. Il comitato economico e finanziario istituito conformemente all'articolo III-192 formula un
parere in merito alla relazione della Commissione.
5. La Commissione, se ritiene che in uno Stato membro esista o possa determinarsi in futuro un
disavanzo eccessivo, trasmette un parere allo Stato membro interessato e ne informa il Consiglio.
6. Il Consiglio, su proposta della Commissione e considerate le osservazioni che lo Stato membro
interessato ritenga di formulare, decide, dopo una valutazione globale, se esiste un disavanzo
eccessivo. In caso affermativo adotta senza indebito ritardo, su raccomandazione della Commissione,
le raccomandazioni allo Stato membro in questione al fine di far cessare tale situazione entro un
determinato periodo. Fatto salvo il paragrafo 8, dette raccomandazioni non sono rese pubbliche.
Nel contesto del presente paragrafo, il Consiglio delibera senza tener conto del voto del membro del
Consiglio che rappresenta lo Stato membro in questione.
Per maggioranza qualificata s'intende almeno il 55 % degli altri membri del Consiglio rappresentanti
Stati membri che totalizzino almeno il 65 % della popolazione degli Stati membri partecipanti.
La minoranza di blocco deve comprendere almeno il numero minimo di altri membri del Consiglio
che rappresentano oltre il 35 % della popolazione degli Stati membri partecipanti, più un altro
membro; in caso contrario la maggioranza qualificata si considera raggiunta.
7. Il Consiglio, su raccomandazione della Commissione, adotta le decisioni europee e le
raccomandazioni di cui ai paragrafi da 8 a 11.
Esso delibera senza tener conto del voto del membro del Consiglio che rappresenta lo Stato membro
in questione.
Per maggioranza qualificata s'intende almeno il 55 % degli altri membri del Consiglio rappresentanti
Stati membri che totalizzino almeno il 65 % della popolazione degli Stati membri partecipanti.
Trattato che adotta una Costituzione per l'Europa 85
954374_TRAITE_IT_51_100 05-01-2005 15:53 Pagina 85
La minoranza di blocco deve comprendere almeno il numero minimo di altri membri del Consiglio
che rappresentano oltre il 35 % della popolazione degli Stati membri partecipanti, più un altro
membro; in caso contrario la maggioranza qualificata si considera raggiunta.
8. Il Consiglio, qualora adotti una decisione europea con la quale constata che nel periodo
prestabilito non è stato dato seguito effettivo alle sue raccomandazioni, può rendere pubbliche dette
raccomandazioni.
9. Qualora uno Stato membro persista nel disattendere le raccomandazioni del Consiglio,
quest'ultimo può adottare una decisione europea che intimi allo Stato membro di intraprendere,
entro un termine stabilito, misure volte alla riduzione del disavanzo che il Consiglio ritiene necessaria
per correggere la situazione.
In tal caso, il Consiglio può chiedere allo Stato membro in questione di presentare relazioni secondo
un calendario preciso, al fine di esaminare gli sforzi compiuti da detto Stato membro per rimediare
alla situazione.
10. Fintantoché uno Stato membro non ottempera a una decisione europea adottata in conformità
del paragrafo 9, il Consiglio può decidere di applicare o, a seconda dei casi, di rafforzare una o più
delle seguenti misure:
a) esigere che lo Stato membro interessato pubblichi informazioni supplementari, che saranno
specificate dal Consiglio, prima dell'emissione di obbligazioni o altri titoli;
b) invitare la Banca europea per gli investimenti a riconsiderare la sua politica di prestiti verso lo
Stato membro in questione;
c) esigere che lo Stato membro in questione costituisca un deposito infruttifero di importo adeguato
presso l'Unione fino a quando, a parere del Consiglio, il disavanzo eccessivo non sia stato
corretto;
d) infliggere ammende di entità adeguata.
Il presidente del Consiglio informa il Parlamento europeo delle misure adottate.
11. Il Consiglio abroga tutte o alcune delle misure di cui ai paragrafi 6, 8, 9 e 10 nella misura in cui
ritiene che il disavanzo eccessivo nello Stato membro in questione sia stato corretto. Se
precedentemente aveva reso pubbliche le sue raccomandazioni, il Consiglio dichiara pubblicamente,
non appena sia stata abrogata la decisione europea di cui al paragrafo 8, che non esiste più un
disavanzo eccessivo nello Stato membro in questione.
12. I diritti di esperire le azioni di cui agli articoli III-360 e III-361 non possono essere esercitati nel
quadro dei paragrafi da 1 a 6, 8 e 9.
13. Ulteriori disposizioni concernenti l'attuazione della procedura prevista nel presente articolo
sono precisate nel protocollo sulla procedura per i disavanzi eccessivi.
Una legge europea del Consiglio stabilisce le opportune misure che sostituiscono detto protocollo. Il
Consiglio delibera all'unanimità previa consultazione del Parlamento europeo e della Banca centrale
europea.
86 Parte III
954374_TRAITE_IT_51_100 05-01-2005 15:53 Pagina 86
Fatte salve le altre disposizioni del presente paragrafo, il Consiglio, su proposta della Commissione,
adotta i regolamenti o decisioni europei che precisano le modalità e le definizioni per l'applicazione
di detto protocollo. Esso delibera previa consultazione del Parlamento europeo.
SEZIONE 2
POLITICA MONETARIA
Articolo III-185
1. L'obiettivo principale del Sistema europeo di banche centrali è il mantenimento della stabilità dei
prezzi. Fatto salvo questo obiettivo, il Sistema europeo di banche centrali sostiene le politiche
economiche generali nell'Unione per contribuire alla realizzazione degli obiettivi di quest'ultima,
definiti nell'articolo I-3. Il Sistema europeo di banche centrali agisce in conformità del principio di
un'economia di mercato aperta e in libera concorrenza, favorendo un'efficace allocazione delle risorse
e rispettando i principi di cui all'articolo III-177.
2. I compiti fondamentali da assolvere tramite il Sistema europeo di banche centrali sono i seguenti:
a) definire e attuare la politica monetaria dell'Unione;
b) svolgere le operazioni sui cambi in linea con l'articolo III-326;
c) detenere e gestire le riserve ufficiali in valuta estera degli Stati membri;
d) promuovere il buon funzionamento dei sistemi di pagamento.
3. Il paragrafo 2, lettera c) non pregiudica la detenzione e la gestione da parte dei governi degli Stati
membri di saldi operativi in valuta estera.
4. La Banca centrale europea è consultata:
a) in merito a qualsiasi proposta di atto dell'Unione che rientri nelle sue attribuzioni;
b) dalle autorità nazionali, sui progetti di disposizioni legislative che rientrino nelle sue attribuzioni,
ma entro i limiti e alle condizioni stabiliti dal Consiglio, secondo la procedura di cui
all'articolo III-187, paragrafo 4.
La Banca centrale europea può formulare pareri, da sottoporre alle istituzioni, organi o organismi
dell'Unione o alle autorità nazionali, su questioni che rientrano nelle sue attribuzioni.
5. Il Sistema europeo di banche centrali contribuisce a una buona conduzione delle politiche
perseguite dalle competenti autorità per quanto riguarda la vigilanza prudenziale degli enti creditizi e
la stabilità del sistema finanziario.
Trattato che adotta una Costituzione per l'Europa 87
954374_TRAITE_IT_51_100 05-01-2005 15:53 Pagina 87
6. Una legge europea del Consiglio può affidare alla Banca centrale europea compiti specifici in
merito alle politiche che riguardano la vigilanza prudenziale degli enti creditizi e delle altre istituzioni
finanziarie, escluse le imprese di assicurazione. Il Consiglio delibera all'unanimità previa
consultazione del Parlamento europeo e della Banca centrale europea.
Articolo III-186
1. La Banca centrale europea ha il diritto esclusivo di autorizzare l'emissione di banconote in euro
nell'Unione. La Banca centrale europea e le banche centrali nazionali possono emettere tali
banconote. Le banconote emesse dalla Banca centrale europea e dalle banche centrali nazionali
costituiscono le uniche banconote aventi corso legale nell'Unione.
2. Gli Stati membri possono coniare monete metalliche in euro con l'approvazione della Banca
centrale europea per quanto riguarda il volume del conio.
Il Consiglio, su proposta della Commissione, può adottare i regolamenti europei che stabiliscono
misure per armonizzare le denominazioni e le specificazioni tecniche delle monete metalliche
destinate alla circolazione, nella misura necessaria per agevolarne la circolazione nell'Unione. Il
Consiglio delibera previa consultazione del Parlamento europeo e della Banca centrale europea.
Articolo III-187
1. Il Sistema europeo di banche centrali è retto dagli organi decisionali della Banca centrale europea,
che sono il consiglio direttivo e il comitato esecutivo.
2. Lo statuto del Sistema europeo di banche centrali è definito nel protocollo sullo statuto del
Sistema europeo di banche centrali e della Banca centrale europea.
3. L'articolo 5, paragrafi 1, 2 e 3, gli articoli 17 e 18, l'articolo 19, paragrafo 1, gli articoli 22, 23, 24
e 26, l'articolo 32, paragrafi 2, 3, 4 e 6, l'articolo 33, paragrafo 1, lettera a) e l'articolo 36 dello statuto
del Sistema europeo di banche centrali e della Banca centrale europea possono essere emendati con
legge europea:
a) o su proposta della Commissione e previa consultazione della Banca centrale europea;
b) o su raccomandazione della Banca centrale europea e previa consultazione della Commissione.
4. Il Consiglio adotta i regolamenti e decisioni europei che stabiliscono le misure di cui
all'articolo 4, all'articolo 5, paragrafo 4, all'articolo 19, paragrafo 2, all'articolo 20, all'articolo 28,
paragrafo 1, all'articolo 29, paragrafo 2, all'articolo 30, paragrafo 4 e all'articolo 34, paragrafo 3 dello
statuto del Sistema europeo di banche centrali e della Banca centrale europea. Esso delibera previa
consultazione del Parlamento europeo:
a) o su proposta della Commissione e previa consultazione della Banca centrale europea;
b) o su raccomandazione della Banca centrale europea e previa consultazione della Commissione.
88 Parte III
954374_TRAITE_IT_51_100 05-01-2005 15:53 Pagina 88
Articolo III-188
Nell'esercizio dei poteri e nell'assolvimento dei compiti e dei doveri loro attribuiti dalla Costituzione e
dallo statuto del Sistema europeo di banche centrali e della Banca centrale europea né la Banca
centrale europea, né una banca centrale nazionale, né un membro dei rispettivi organi decisionali
possono sollecitare o accettare istruzioni dalle istituzioni, organi o organismi dell'Unione, dai governi
degli Stati membri o da qualsiasi altro organismo. Le istituzioni, organi o organismi dell'Unione,
come pure i governi degli Stati membri, si impegnano a rispettare questo principio e a non cercare di
influenzare i membri degli organi decisionali della Banca centrale europea o delle banche centrali
nazionali nell'assolvimento dei loro compiti.
Articolo III-189
Ciascuno Stato membro assicura che la propria legislazione nazionale, incluso lo statuto della banca
centrale nazionale, sia compatibile con la Costituzione e con lo statuto del Sistema europeo di banche
centrali e della Banca centrale europea.
Articolo III-190
1. Per l'assolvimento dei compiti attribuiti al Sistema europeo di banche centrali, la Banca centrale
europea, in conformità della Costituzione e alle condizioni stabilite nello statuto del Sistema europeo
di banche centrali e della Banca centrale europea, adotta:
a) regolamenti europei nella misura necessaria per assolvere i compiti definiti nell'articolo 3,
paragrafo 1, lettera a), nell'articolo 19, paragrafo 1, nell'articolo 22 o nell'articolo 25, paragrafo 2
dello statuto del Sistema europeo di banche centrali e della Banca centrale europea e nei casi
previsti nei regolamenti e decisioni europei di cui all'articolo III-187, paragrafo 4;
b) le decisioni europee necessarie per assolvere i compiti attribuiti al Sistema europeo di banche
centrali in virtù della Costituzione e dello statuto del Sistema europeo di banche centrali e della
Banca centrale europea;
c) raccomandazioni e pareri.
2. La Banca centrale europea può decidere di pubblicare decisioni europee, raccomandazioni e
pareri da essa adottati.
3. Il Consiglio adotta, secondo la procedura di cui all'articolo III-187, paragrafo 4, i regolamenti
europei che fissano i limiti e le condizioni entro cui la Banca centrale europea ha il potere di
infliggere alle imprese ammende o penalità di mora in caso di inosservanza degli obblighi imposti dai
regolamenti e decisioni europei da essa adottati.
Trattato che adotta una Costituzione per l'Europa 89
954374_TRAITE_IT_51_100 05-01-2005 15:53 Pagina 89
Articolo III-191
Fatte salve le attribuzioni della Banca centrale europea, la legge o legge quadro europea stabilisce le
misure necessarie per l'utilizzo dell'euro come moneta unica. Essa è adottata previa consultazione
della Banca centrale europea.
SEZIONE 3
DISPOSIZIONI ISTITUZIONALI
Articolo III-192
1. Per promuovere il coordinamento delle politiche degli Stati membri in tutta la misura necessaria
al funzionamento del mercato interno, è istituito un comitato economico e finanziario.
2. Il comitato svolge i seguenti compiti:
a) formulare pareri, sia a richiesta del Consiglio o della Commissione, sia di propria iniziativa,
destinati a tali istituzioni;
b) seguire la situazione economica e finanziaria degli Stati membri e dell'Unione e riferire
regolarmente in merito al Consiglio e alla Commissione, in particolare sulle relazioni finanziarie
con i paesi terzi e le istituzioni internazionali;
c) fatto salvo l'articolo III-344, contribuire alla preparazione dei lavori del Consiglio di cui
all'articolo III-159, all'articolo III-179, paragrafi 2, 3, 4 e 6, agli articoli III-180, III183 e III-184,
all'articolo III-185, paragrafo 6, all'articolo III-186, paragrafo 2, all'articolo III187, paragrafi 3 e 4,
agli articoli III-191 e III-196, all'articolo III-198, paragrafi 2 e 3, all'articolo III-201, all'articolo III-
202, paragrafi 2 e 3 e agli articoli III-322 e III-326, e svolgere gli altri compiti consultivi e
preparatori ad esso affidati dal Consiglio;
d) esaminare, almeno una volta all'anno, la situazione riguardante i movimenti di capitali e la libertà
dei pagamenti, quali risultano dall'applicazione della Costituzione e degli atti dell'Unione; l'esame
concerne tutte le misure riguardanti i movimenti di capitali e i pagamenti; il comitato riferisce alla
Commissione e al Consiglio in merito al risultato di tale esame.
Gli Stati membri, la Commissione e la Banca centrale europea nominano ciascuno non più di due
membri del comitato.
3. Il Consiglio, su proposta della Commissione, adotta una decisione europea che fissa le modalità
relative alla composizione del comitato economico e finanziario. Esso delibera previa consultazione
della Banca centrale europea e di detto comitato. Il presidente del Consiglio informa il Parlamento
europeo in merito a tale decisione.
90 Parte III
954374_TRAITE_IT_51_100 05-01-2005 15:53 Pagina 90
4. Oltre ai compiti di cui al paragrafo 2, se e fintantoché sussistono Stati membri con deroga ai
sensi dell'articolo III-197, il comitato tiene sotto controllo la situazione monetaria e finanziaria ed il
sistema generale dei pagamenti di tali Stati membri e riferisce periodicamente in merito al Consiglio e
alla Commissione.
Articolo III-193
Per questioni che rientrano nel campo di applicazione dell'articolo III-179, paragrafo 4, dell'articolo
III184, eccettuato il paragrafo 13, degli articoli III-191 e III-196, dell'articolo III198, paragrafo 3 e
dell'articolo III-326, il Consiglio o uno Stato membro possono chiedere alla Commissione di
presentare, secondo i casi, una raccomandazione o una proposta. La Commissione esamina la
richiesta e presenta senza indugio le proprie conclusioni al Consiglio.
SEZIONE 4
DISPOSIZIONI SPECIFICHE AGLI STATI MEMBRI LA CUI MONETA È L'EURO
Articolo III-194
1. Per contribuire al buon funzionamento dell'unione economica e monetaria e in conformità delle
pertinenti disposizioni della Costituzione, il Consiglio adotta, secondo la procedura pertinente tra
quelle di cui agli articoli III-179 e III-184, con l'eccezione della procedura di cui all'articolo III184,
paragrafo 13, misure concernenti gli Stati membri la cui moneta è l'euro, al fine di:
a) rafforzare il coordinamento e la sorveglianza della disciplina di bilancio;
b) elaborare, per quanto li riguarda, gli orientamenti di politica economica vigilando affinché siano
compatibili con quelli adottati per l'insieme dell'Unione, e garantirne la sorveglianza.
2. Solo i membri del Consiglio che rappresentano gli Stati membri la cui moneta è l'euro prendono
parte al voto sulle misure di cui al paragrafo 1.
Per maggioranza qualificata s'intende almeno il 55 % di tali membri del Consiglio rappresentanti Stati
membri che totalizzino almeno il 65 % della popolazione degli Stati membri partecipanti.
La minoranza di blocco deve comprendere almeno il numero minimo di tali membri del Consiglio
che rappresentano oltre il 35 % della popolazione degli Stati membri partecipanti, più un altro
membro; in caso contrario la maggioranza qualificata si considera raggiunta.
Articolo III-195
Le modalità per le riunioni tra i ministri degli Stati membri la cui moneta è l'euro sono stabilite dal
protocollo sull'Eurogruppo.
Trattato che adotta una Costituzione per l'Europa 91
954374_TRAITE_IT_51_100 05-01-2005 15:53 Pagina 91
Articolo III-196
1. Per garantire la posizione dell'euro nel sistema monetario internazionale, il Consiglio, su
proposta della Commissione, adotta una decisione europea che definisce le posizioni comuni sulle
questioni che rivestono un interesse particolare per l'unione economica e monetaria nell'ambito delle
competenti istituzioni e conferenze finanziarie internazionali. Il Consiglio delibera previa
consultazione della Banca centrale europea.
2. Il Consiglio, su proposta della Commissione, può adottare le misure opportune per garantire una
rappresentanza unificata nell'ambito delle istituzioni e conferenze finanziarie internazionali. Il
Consiglio delibera previa consultazione della Banca centrale europea.
3. Solo i membri del Consiglio che rappresentano gli Stati membri la cui moneta è l'euro prendono
parte al voto sulle misure di cui ai paragrafi 1 e 2.
Per maggioranza qualificata s'intende almeno il 55 % di tali membri del Consiglio rappresentanti Stati
membri che totalizzino almeno il 65 % della popolazione degli Stati membri partecipanti.
La minoranza di blocco deve comprendere almeno il numero minimo di tali membri del Consiglio
che rappresentano oltre il 35 % della popolazione degli Stati membri partecipanti, più un altro
membro; in caso contrario la maggioranza qualificata si considera raggiunta.
SEZIONE 5
DISPOSIZIONI TRANSITORIE
Articolo III-197
1. Gli Stati membri riguardo ai quali il Consiglio non ha deciso che soddisfano alle condizioni
necessarie per l'adozione dell'euro sono in appresso denominati «Stati membri con deroga».
2. Le disposizioni seguenti della Costituzione non si applicano agli Stati membri con deroga:
a) adozione delle parti degli indirizzi di massima per le politiche economiche che riguardano la
zona euro in generale (articolo III-179, paragrafo 2),
b) mezzi vincolanti per correggere i disavanzi eccessivi (articolo III-184, paragrafi 9 e 10),
c) obiettivi e compiti del Sistema europeo di banche centrali (articolo III-185, paragrafi 1, 2, 3 e 5),
d) emissione dell'euro (articolo III-186),
e) atti della Banca centrale europea (articolo III-190),
92 Parte III
954374_TRAITE_IT_51_100 05-01-2005 15:54 Pagina 92
f) misure relative all'utilizzo dell'euro (articolo III-191),
g) accordi monetari e altre misure relative alla politica del cambio (articolo III-326),
h) designazione dei membri del comitato esecutivo della Banca centrale europea (articolo III382,
paragrafo 2),
i) decisioni europee che definiscono le posizioni comuni sulle questioni che rivestono un interesse
particolare per l'unione economica e monetaria nell'ambito delle competenti istituzioni e
conferenze finanziarie internazionali (articolo III-196, paragrafo 1),
j) misure per garantire una rappresentanza unificata nell'ambito delle istituzioni e conferenze
finanziarie internazionali (articolo III-196, paragrafo 2).
Pertanto, negli articoli di cui alle lettere da a) a j), per «Stati membri» si intendono gli Stati membri la
cui moneta è l'euro.
3. Gli Stati membri con deroga e le loro banche centrali nazionali sono esclusi dai diritti e dagli
obblighi previsti nel quadro del Sistema europeo di banche centrali conformemente al capo IX dello
statuto del Sistema europeo di banche centrali e della Banca centrale europea.
4. I diritti di voto dei membri del Consiglio che rappresentano gli Stati membri con deroga sono
sospesi al momento dell'adozione da parte del Consiglio delle misure di cui agli articoli elencati al
paragrafo 2, come pure nei casi seguenti:
a) raccomandazioni rivolte agli Stati membri la cui moneta è l'euro nel quadro della sorveglianza
multilaterale, per quanto riguarda anche i programmi di stabilità e gli avvertimenti (articolo III-
179, paragrafo 4);
b) misure relative ai disavanzi eccessivi riguardanti gli Stati membri la cui moneta è l'euro
(articolo III-184, paragrafi 6, 7, 8 e 11).
Per maggioranza qualificata s'intende almeno il 55 % degli altri membri del Consiglio rappresentanti
Stati membri che totalizzino almeno il 65 % della popolazione degli Stati membri partecipanti.
La minoranza di blocco deve comprendere almeno il numero minimo di tali altri membri del
Consiglio che rappresentano oltre il 35 % della popolazione degli Stati membri partecipanti, più un
altro membro; in caso contrario la maggioranza qualificata si considera raggiunta.
Trattato che adotta una Costituzione per l'Europa 93
954374_TRAITE_IT_51_100 05-01-2005 15:54 Pagina 93
Articolo III-198
1. Almeno una volta ogni due anni o a richiesta di uno Stato membro con deroga, la Commissione
e la Banca centrale europea riferiscono al Consiglio sui progressi compiuti dagli Stati membri con
deroga nell'adempimento degli obblighi relativi alla realizzazione dell'unione economica e monetaria.
Dette relazioni comprendono un esame della compatibilità tra la legislazione nazionale di ciascuno di
tali Stati membri, incluso lo statuto della banca centrale nazionale, da un lato, e gli articoli III-188 e
III-189 e lo statuto del Sistema europeo di banche centrali e della Banca centrale europea, dall'altro. Le
relazioni esaminano inoltre la realizzazione di un alto grado di convergenza sostenibile con
riferimento al rispetto dei seguenti criteri da parte di ciascuno di tali Stati membri:
a) raggiungimento di un alto grado di stabilità dei prezzi; questo risulta da un tasso d'inflazione
prossimo a quello dei tre Stati membri, al massimo, che hanno conseguito i migliori risultati in
termini di stabilità dei prezzi;
b) sostenibilità della situazione della finanza pubblica; questa risulta dal conseguimento di una
situazione di bilancio non caratterizzata da un disavanzo eccessivo secondo la definizione di cui
all'articolo III-184, paragrafo 6;
c) rispetto dei margini normali di fluttuazione previsti dal meccanismo di cambio del sistema
monetario europeo per almeno due anni, senza svalutazioni nei confronti dell'euro;
d) livelli dei tassi di interesse a lungo termine che riflettano la stabilità della convergenza raggiunta
dallo Stato membro con deroga e della sua partecipazione al meccanismo di cambio.
I quattro criteri esposti nel presente paragrafo e i periodi pertinenti durante i quali devono essere
rispettati sono definiti ulteriormente nel protocollo sui criteri di convergenza. Le relazioni della
Commissione e della Banca centrale europea tengono inoltre conto dei risultati dell'integrazione dei
mercati, della situazione e dell'evoluzione delle partite correnti delle bilance dei pagamenti, di un
esame dell'evoluzione dei costi unitari del lavoro e di altri indici di prezzo.
2. Previa consultazione del Parlamento europeo e dopo dibattito in seno al Consiglio europeo, il
Consiglio, su proposta della Commissione, adotta una decisione europea che stabilisce quali Stati
membri con deroga soddisfano alle condizioni necessarie sulla base dei criteri di cui al paragrafo 1, e
abolisce le deroghe degli Stati membri in questione.
Il Consiglio delibera sulla base di una raccomandazione presentata dalla maggioranza qualificata dei
membri che, all'interno del Consiglio, rappresentano gli Stati membri la cui moneta è l'euro. Questi
membri deliberano entro sei mesi dal ricevimento della proposta della Commissione da parte del
Consiglio.
Per maggioranza qualificata di cui al secondo comma s'intende almeno il 55 % di tali membri del
Consiglio rappresentanti Stati membri che totalizzino almeno il 65 % della popolazione degli Stati
membri partecipanti. La minoranza di blocco deve comprendere almeno il numero minimo di tali
membri del Consiglio che rappresentano oltre il 35 % della popolazione degli Stati membri
partecipanti, più un altro membro; in caso contrario la maggioranza qualificata si considera
raggiunta.
94 Parte III
954374_TRAITE_IT_51_100 05-01-2005 15:54 Pagina 94
3. Se si decide, conformemente alla procedura di cui al paragrafo 2, di abolire una deroga, il
Consiglio, su proposta della Commissione, adotta regolamenti o decisioni europei che fissano
irrevocabilmente il tasso al quale l'euro subentra alla moneta dello Stato membro in questione e
stabiliscono le altre misure necessarie per l'introduzione dell'euro come moneta unica in detto Stato
membro. Il Consiglio delibera all'unanimità dei membri che rappresentano gli Stati membri la cui
moneta è l'euro e lo Stato membro in questione, previa consultazione della Banca centrale europea.
Articolo III-199
1. Se e fintantoché vi sono Stati membri con deroga e fatto salvo l'articolo III-187, paragrafo 1, il
consiglio generale della Banca centrale europea di cui all'articolo 45 dello statuto del Sistema europeo
di banche centrali e della Banca centrale europea è costituito in quanto terzo organo decisionale della
Banca centrale europea.
2. Se e fintantoché vi sono Stati membri con deroga, la Banca centrale europea, per quanto
concerne detti Stati membri:
a) rafforza la cooperazione tra le banche centrali nazionali;
b) rafforza il coordinamento delle politiche monetarie degli Stati membri allo scopo di garantire la
stabilità dei prezzi;
c) sorveglia il funzionamento del meccanismo di cambio;
d) procede a consultazioni su questioni che rientrano nelle competenze delle banche centrali
nazionali e incidono sulla stabilità degli istituti e mercati finanziari;
e) esercita i compiti svolti un tempo dal Fondo europeo di cooperazione monetaria,
precedentemente assunti dall'Istituto monetario europeo.
Articolo III-200
Ogni Stato membro con deroga considera la propria politica del cambio un problema di interesse
comune. A tal fine, tiene conto delle esperienze acquisite grazie alla cooperazione nell'ambito del
meccanismo di cambio.
Articolo III-201
1. In caso di difficoltà o di grave minaccia di difficoltà nella bilancia dei pagamenti di uno Stato
membro con deroga, provocate sia da uno squilibrio globale della sua bilancia dei pagamenti, sia dal
tipo di valuta di cui esso dispone, e capaci in particolare di compromettere il funzionamento del
mercato interno o l'attuazione della politica commerciale comune, la Commissione procede senza
indugio a un esame della situazione dello Stato in questione e dell'azione che questo ha intrapreso o
può intraprendere conformemente alla Costituzione, facendo appello a tutti i mezzi di cui esso
dispone. La Commissione indica le misure di cui raccomanda l'adozione da parte dello Stato membro
interessato.
Se l'azione intrapresa da uno Stato membro con deroga e le misure consigliate dalla Commissione
non appaiono sufficienti ad appianare le difficoltà o minacce di difficoltà incontrate, la Commissione
Trattato che adotta una Costituzione per l'Europa 95
954374_TRAITE_IT_51_100 05-01-2005 15:54 Pagina 95
raccomanda al Consiglio, previa consultazione del comitato economico e finanziario, il concorso
reciproco e i metodi del caso.
La Commissione tiene informato regolarmente il Consiglio della situazione e della sua evoluzione.
2. Il Consiglio adotta i regolamenti o decisioni europei che accordano il concorso reciproco e ne
fissano le condizioni e modalità. Il concorso reciproco può assumere in particolare la forma di:
a) un'azione concordata presso altre organizzazioni internazionali, alle quali gli Stati membri con
deroga possono ricorrere;
b) misure necessarie ad evitare deviazioni di traffico quando lo Stato membro con deroga che si
trova in difficoltà mantenga o ristabilisca restrizioni quantitative nei confronti dei paesi terzi;
c) concessione di crediti limitati da parte di altri Stati membri, con riserva del consenso di questi.
3. Quando il concorso reciproco raccomandato dalla Commissione non sia stato accordato dal
Consiglio oppure il concorso reciproco accordato e le misure adottate risultino insufficienti, la
Commissione autorizza lo Stato membro con deroga che si trova in difficoltà ad adottare delle misure
di salvaguardia di cui essa definisce le condizioni e le modalità.
Tale autorizzazione può essere revocata e le condizioni e modalità modificate dal Consiglio.
Articolo III-202
1. In caso di improvvisa crisi nella bilancia dei pagamenti e qualora non intervenga
immediatamente una decisione europea di cui all'articolo III-201, paragrafo 2, uno Stato membro
con deroga può adottare, a titolo conservativo, le misure di salvaguardia necessarie. Tali misure
devono provocare il minor turbamento possibile nel funzionamento del mercato interno e non
andare oltre la portata strettamente indispensabile a ovviare alle difficoltà improvvise manifestatesi.
2. La Commissione e gli altri Stati membri devono essere informati delle misure di salvaguardia di
cui al paragrafo 1 al più tardi al momento dell'entrata in vigore. La Commissione può raccomandare
al Consiglio il concorso reciproco conformemente all'articolo III-201.
3. Il Consiglio, su raccomandazione della Commissione e previa consultazione del comitato
economico e finanziario, può adottare una decisione europea che stabilisca che lo Stato membro
interessato deve modificare, sospendere o abolire le misure di salvaguardia di cui al paragrafo 1.
96 Parte III
954374_TRAITE_IT_51_100 05-01-2005 15:54 Pagina 96
CAPO III
POLITICHE IN ALTRI SETTORI
SEZIONE 1
OCCUPAZIONE
Articolo III-203
L'Unione e gli Stati membri, in base alla presente sezione, si adoperano per sviluppare una strategia
coordinata a favore dell'occupazione, e in particolare a favore della promozione di una forza lavoro
competente, qualificata, adattabile e di mercati del lavoro in grado di rispondere ai mutamenti
economici, al fine di realizzare gli obiettivi di cui all'articolo I-3.
Articolo III-204
1. Gli Stati membri, attraverso le politiche in materia di occupazione, contribuiscono al
raggiungimento degli obiettivi di cui all'articolo III-203 in modo coerente con gli indirizzi di
massima per le politiche economiche degli Stati membri e dell'Unione adottati a norma
dell'articolo III-179, paragrafo 2.
2. Gli Stati membri, tenuto conto delle prassi nazionali in materia di responsabilità delle parti
sociali, considerano la promozione dell'occupazione una questione di interesse comune e coordinano
in sede di Consiglio le azioni al riguardo, in base all'articolo III-206.
Articolo III-205
1. L'Unione contribuisce a un elevato livello di occupazione promuovendo la cooperazione tra gli
Stati membri e sostenendone e, se necessario, completandone l'azione. Sono in questo contesto
rispettate le competenze degli Stati membri.
2. Nella definizione e nell'attuazione delle politiche e azioni dell'Unione si tiene conto dell'obiettivo
di un livello di occupazione elevato.
Articolo III-206
1. In base a una relazione annuale comune del Consiglio e della Commissione, il Consiglio europeo
esamina annualmente la situazione dell'occupazione nell'Unione e adotta le conclusioni del caso.
2. Sulla base delle conclusioni del Consiglio europeo, il Consiglio, su proposta della Commissione,
adotta annualmente gli orientamenti di cui devono tener conto gli Stati membri nelle rispettive
politiche in materia di occupazione. Esso delibera previa consultazione del Parlamento europeo, del
Comitato delle regioni, del Comitato economico e sociale e del comitato per l'occupazione.
Tali orientamenti sono coerenti con gli indirizzi di massima adottati a norma dell'articolo III-179,
paragrafo 2.
Trattato che adotta una Costituzione per l'Europa 97
954374_TRAITE_IT_51_100 05-01-2005 15:54 Pagina 97
3. Ciascuno Stato membro trasmette al Consiglio e alla Commissione una relazione annuale sulle
principali disposizioni adottate per l'attuazione della propria politica in materia di occupazione, alla
luce degli orientamenti in materia di occupazione di cui al paragrafo 2.
4. Il Consiglio, sulla base delle relazioni di cui al paragrafo 3 e dei pareri del comitato per
l'occupazione, procede annualmente ad un esame dell'attuazione delle politiche degli Stati membri in
materia di occupazione alla luce degli orientamenti in materia di occupazione. Il Consiglio, su
raccomandazione della Commissione, può adottare raccomandazioni che rivolge agli Stati membri.
5. Sulla base dei risultati di detto esame, il Consiglio e la Commissione trasmettono al Consiglio
europeo una relazione annuale comune in merito alla situazione dell'occupazione nell'Unione e
all'attuazione degli orientamenti in materia di occupazione.
Articolo III-207
La legge o legge quadro europea può stabilire azioni di incentivazione dirette a promuovere la
cooperazione tra Stati membri e a sostenere i loro interventi nel settore dell'occupazione, mediante
iniziative volte a sviluppare gli scambi di informazioni e delle migliori prassi, a fornire analisi
comparative e indicazioni, a promuovere approcci innovativi e a valutare le esperienze realizzate, in
particolare mediante il ricorso a progetti pilota. È adottata previa consultazione del Comitato delle
regioni e del Comitato economico e sociale.
La legge o legge quadro europea non comporta l'armonizzazione delle disposizioni legislative e
regolamentari degli Stati membri.
Articolo III-208
Il Consiglio adotta a maggioranza semplice una decisione europea che istituisce un comitato per
l'occupazione a carattere consultivo, al fine di promuovere il coordinamento tra gli Stati membri per
quanto riguarda le politiche in materia di occupazione e di mercato del lavoro. Esso delibera previa
consultazione del Parlamento europeo.
Il comitato è incaricato di:
a) seguire l'evoluzione della situazione dell'occupazione e delle politiche in materia di occupazione
nell'Unione e negli Stati membri;
b) fatto salvo l'articolo III-344, formulare pareri su richiesta del Consiglio o della Commissione o di
propria iniziativa, e contribuire alla preparazione dei lavori del Consiglio di cui all'articolo III-
206.
Nell'esercizio delle sue funzioni, il comitato consulta le parti sociali.
Ogni Stato membro e la Commissione nominano due membri del comitato.
98 Parte III
954374_TRAITE_IT_51_100 05-01-2005 15:54 Pagina 98
SEZIONE 2
POLITICA SOCIALE
Articolo III-209
L'Unione e gli Stati membri, tenuti presenti i diritti sociali fondamentali, quali quelli definiti nella
Carta sociale europea firmata a Torino il 18 ottobre 1961 e nella Carta comunitaria dei diritti sociali
fondamentali dei lavoratori del 1989, hanno come obiettivi la promozione dell'occupazione, il
miglioramento delle condizioni di vita e di lavoro, che consenta la loro parificazione nel progresso,
una protezione sociale adeguata, il dialogo sociale, lo sviluppo delle risorse umane atto a consentire
un livello occupazionale elevato e duraturo e la lotta contro l'emarginazione.
A tal fine, l'Unione e gli Stati membri agiscono tenendo conto della diversità delle prassi nazionali, in
particolare nelle relazioni contrattuali, e della necessità di mantenere la competitività dell'economia
dell'Unione.
Essi ritengono che una tale evoluzione risulterà sia dal funzionamento del mercato interno, che
favorirà l'armonizzarsi dei sistemi sociali, sia dalle procedure previste dalla Costituzione e dal
ravvicinamento delle disposizioni legislative, regolamentari e amministrative degli Stati membri.
Articolo III-210
1. Per conseguire gli obiettivi previsti all'articolo III-209, l'Unione sostiene e completa l'azione degli
Stati membri nei seguenti settori:
a) miglioramento, in particolare, dell'ambiente di lavoro, per proteggere la salute e la sicurezza dei
lavoratori,
b) condizioni di lavoro,
c) sicurezza sociale e protezione sociale dei lavoratori,
d) protezione dei lavoratori in caso di risoluzione del contratto di lavoro,
e) informazione e consultazione dei lavoratori,
f) rappresentanza e difesa collettiva degli interessi dei lavoratori e dei datori di lavoro, compresa la
cogestione, fatto salvo il paragrafo 6,
g) condizioni di impiego dei cittadini dei paesi terzi che soggiornano legalmente nel territorio
dell'Unione,
h) integrazione delle persone escluse dal mercato del lavoro, fatto salvo l'articolo III-283,
i) parità tra donne e uomini per quanto riguarda le opportunità sul mercato del lavoro ed il
trattamento sul lavoro,
j) lotta contro l'esclusione sociale,
Trattato che adotta una Costituzione per l'Europa 99
954374_TRAITE_IT_51_100 05-01-2005 15:54 Pagina 99
k) modernizzazione dei regimi di protezione sociale, fatta salva la lettera c).
2. Ai fini del paragrafo 1:
a) la legge o legge quadro europea può stabilire misure destinate a incoraggiare la cooperazione tra
Stati membri attraverso iniziative volte a migliorare la conoscenza, a sviluppare gli scambi di
informazioni e di migliori prassi, a promuovere approcci innovativi e a valutare le esperienze
fatte, ad esclusione di qualsiasi armonizzazione delle disposizioni legislative e regolamentari degli
Stati membri;
b) nei settori di cui al paragrafo 1, lettere da a) a i), la legge quadro europea può stabilire le
prescrizioni minime applicabili progressivamente, tenendo conto delle condizioni e delle
normative tecniche esistenti in ciascuno Stato membro. Essa evita di imporre vincoli
amministrativi, finanziari e giuridici di natura tale da ostacolare la creazione e lo sviluppo di
piccole e medie imprese.
In tutti i casi, la legge o legge quadro europea è adottata previa consultazione del Comitato delle
regioni e del Comitato economico e sociale.
3. In deroga al paragrafo 2, nei settori di cui al paragrafo 1, lettere c), d), f) e g) la legge o legge
quadro europea è adottata dal Consiglio che delibera all'unanimità, previa consultazione del
Parlamento europeo, del Comitato delle regioni e del Comitato economico e sociale.
Il Consiglio può adottare, su proposta della Commissione, una decisione europea per rendere
applicabile la procedura legislativa ordinaria al paragrafo 1, lettere d), f) e g). Esso delibera
all'unanimità previa consultazione del Parlamento europeo.
4. Uno Stato membro può affidare alle parti sociali, a loro richiesta congiunta, il compito di mettere
in atto le leggi quadro europee adottate a norma dei paragrafi 2 e 3, o, se del caso, i regolamenti o
decisioni europei adottati conformemente all'articolo III-212.
In tal caso esso si assicura che, al più tardi alla data in cui la legge quadro europea deve essere recepita
e alla data in cui il regolamento europeo o la decisione europea deve essere messo in atto, le parti
sociali abbiano stabilito mediante accordo le necessarie disposizioni, fermo restando che lo Stato
membro interessato deve adottare le disposizioni necessarie che gli permettano di garantire in
qualsiasi momento i risultati imposti da detta legge quadro, detto regolamento o detta decisione.
5. Le leggi e leggi quadro europee adottate a norma del presente articolo:
a) non compromettono la facoltà riconosciuta agli Stati membri di definire i principi fondamentali
del sistema di sicurezza sociale e non devono alterare sensibilmente l'equilibrio finanziario dello
stesso,
b) non ostano a che uno Stato membro mantenga o stabilisca misure, compatibili con la
Costituzione, che prevedano una maggiore protezione.
6. Il presente articolo non si applica alle retribuzioni, al diritto di associazione, al diritto di sciopero,
né al diritto di serrata.
100 Parte III
954374_TRAITE_IT_51_100 05-01-2005 15:54 Pagina 100
Articolo III-211
1. La Commissione promuove la consultazione delle parti sociali a livello di Unione e adotta ogni
misura utile per facilitarne il dialogo provvedendo ad un sostegno equilibrato delle parti.
2. Ai fini del paragrafo 1 la Commissione, prima di presentare proposte nel settore della politica
sociale, consulta le parti sociali sul possibile orientamento di un'azione dell'Unione.
3. Se, dopo la consultazione di cui al paragrafo 2, ritiene opportuna un'azione dell'Unione, la
Commissione consulta le parti sociali sul contenuto della proposta prevista. Le parti sociali
trasmettono alla Commissione un parere o, se opportuno, una raccomandazione.
4. In occasione delle consultazioni di cui ai paragrafi 2 e 3 le parti sociali possono informare la
Commissione di voler avviare il processo previsto all'articolo III-212, paragrafo 1. La durata di questo
processo non supera nove mesi, salvo proroga decisa in comune dalle parti sociali interessate e dalla
Commissione.
Articolo III-212
1. Il dialogo fra le parti sociali a livello di Unione può condurre, se queste lo desiderano, a relazioni
contrattuali, compresi accordi.
2. Gli accordi conclusi a livello di Unione sono attuati secondo le procedure e le prassi proprie delle
parti sociali e degli Stati membri oppure, nell'ambito dei settori contemplati dall'articolo III-210, a
richiesta congiunta delle parti firmatarie, in base a regolamenti o decisioni europei adottati dal
Consiglio su proposta della Commissione. Il Parlamento europeo è informato.
Allorché l'accordo in questione contiene una o più disposizioni relative ad uno dei settori per i quali è
richiesta l'unanimità ai sensi dell'articolo III-210, paragrafo 3, il Consiglio delibera all'unanimità.
Articolo III-213
Per conseguire gli obiettivi di cui all'articolo III-209 e fatte salve le altre disposizioni della
Costituzione, la Commissione incoraggia la cooperazione tra gli Stati membri e facilita il
coordinamento della loro azione in tutti i settori della politica sociale contemplati dalla presente
sezione, in particolare per le materie riguardanti:
a) l'occupazione;
b) il diritto del lavoro e le condizioni di lavoro;
c) la formazione e il perfezionamento professionale;
d) la sicurezza sociale;
e) la protezione contro gli infortuni e le malattie professionali;
Trattato che adotta una Costituzione per l'Europa 101
954374_TRAITE_IT_101_150 06-01-2005 07:30 Pagina 101
f) l'igiene del lavoro;
g) il diritto di associazione e la contrattazione collettiva tra datori di lavoro e lavoratori.
A tal fine la Commissione opera a stretto contatto con gli Stati membri mediante studi e pareri e
organizzando consultazioni, sia per i problemi che si presentano sul piano nazionale, che per quelli
che interessano le organizzazioni internazionali, in particolare mediante iniziative finalizzate alla
definizione di orientamenti e indicatori, all'organizzazione di scambi di migliori pratiche e alla
preparazione di elementi necessari per il controllo e la valutazione periodici. Il Parlamento europeo è
pienamente informato.
Prima di formulare i pareri previsti dal presente articolo, la Commissione consulta il Comitato
economico e sociale.
Articolo III-214
1. Ciascuno Stato membro assicura l'applicazione del principio della parità di retribuzione tra
donne e uomini per uno stesso lavoro o per un lavoro di pari valore.
2. Ai fini del presente articolo, per «retribuzione» si intende il salario o trattamento normale di base
o minimo e tutti gli altri vantaggi pagati direttamente o indirettamente, in contanti o in natura, dal
datore di lavoro al lavoratore in ragione dell'impiego di quest'ultimo.
La parità di retribuzione, senza discriminazione fondata sul sesso, implica:
a) che la retribuzione corrisposta per uno stesso lavoro pagato a cottimo sia fissata in base a una
stessa unità di misura,
b) che la retribuzione corrisposta per un lavoro pagato a tempo sia uguale per uno stesso posto di
lavoro.
3. La legge o legge quadro europea stabilisce le misure che assicurino l'applicazione del principio
delle pari opportunità e della parità di trattamento tra donne e uomini in materia di occupazione e
impiego, compreso il principio della parità di retribuzione per uno stesso lavoro o per un lavoro di
pari valore. È adottata previa consultazione del Comitato economico e sociale.
4. Allo scopo di assicurare l'effettiva e completa parità tra donne e uomini nella vita lavorativa, il
principio della parità di trattamento non osta a che uno Stato membro mantenga o adotti misure che
prevedano vantaggi specifici diretti a facilitare l'esercizio di un'attività professionale da parte del sesso
sottorappresentato ovvero a evitare o compensare svantaggi nelle carriere professionali.
Articolo III-215
Gli Stati membri si adoperano a mantenere l'equivalenza esistente nei regimi di congedo retribuito.
102 Parte III
954374_TRAITE_IT_101_150 06-01-2005 07:31 Pagina 102
Articolo III-216
La Commissione elabora una relazione annuale sugli sviluppi nella realizzazione degli obiettivi di cui
all'articolo III-209, compresa la situazione demografica nell'Unione. Trasmette la relazione al
Parlamento europeo, al Consiglio e al Comitato economico e sociale.
Articolo III-217
Il Consiglio adotta, a maggioranza semplice, una decisione europea che istituisce un comitato per la
protezione sociale a carattere consultivo, al fine di promuovere la cooperazione in materia di
protezione sociale tra gli Stati membri e con la Commissione. Il Consiglio delibera previa
consultazione del Parlamento europeo.
Il comitato è incaricato:
a) di seguire la situazione sociale e lo sviluppo delle politiche di protezione sociale negli Stati
membri e nell'Unione;
b) di agevolare gli scambi di informazioni, esperienze e buone prassi tra gli Stati membri e con la
Commissione;
c) fatto salvo l'articolo III-344, di elaborare relazioni, formulare pareri o intraprendere altre attività
nei settori delle sue attribuzioni, su richiesta del Consiglio o della Commissione o di propria
iniziativa.
Nell'esercizio delle sue funzioni, il comitato stabilisce contatti appropriati con le parti sociali.
Ogni Stato membro e la Commissione nominano due membri del comitato.
Articolo III-218
La Commissione dedica, nella relazione annuale al Parlamento europeo, un capitolo speciale
all'evoluzione della situazione sociale nell'Unione.
Il Parlamento europeo può invitare la Commissione a elaborare delle relazioni su problemi particolari
concernenti la situazione sociale.
Articolo III-219
1. Per migliorare le possibilità di occupazione dei lavoratori nell'ambito del mercato interno e
contribuire così al miglioramento del tenore di vita, è istituito un Fondo sociale europeo che ha
l'obiettivo di promuovere all'interno dell'Unione le possibilità di occupazione e la mobilità geografica
e professionale dei lavoratori e di facilitare l'adeguamento alle trasformazioni industriali e ai
cambiamenti dei sistemi di produzione, in particolare attraverso la formazione e la riconversione
professionale.
Trattato che adotta una Costituzione per l'Europa 103
954374_TRAITE_IT_101_150 06-01-2005 07:31 Pagina 103
2. La Commissione amministra il Fondo. In tale compito è assistita da un comitato, presieduto da
un membro della Commissione e composto da rappresentanti degli Stati membri e delle
organizzazioni sindacali dei lavoratori e dei datori di lavoro.
3. La legge europea stabilisce le misure di applicazione relative al Fondo. È adottata previa
consultazione del Comitato delle regioni e del Comitato economico e sociale.
SEZIONE 3
COESIONE ECONOMICA, SOCIALE E TERRITORIALE
Articolo III-220
Per promuovere uno sviluppo armonioso dell'insieme dell'Unione, questa sviluppa e prosegue la
propria azione intesa a realizzare il rafforzamento della coesione economica, sociale e territoriale.
In particolare, l'Unione mira a ridurre il divario tra i livelli di sviluppo delle varie regioni e il ritardo
delle regioni meno favorite.
Tra le regioni interessate, un'attenzione particolare è rivolta alle zone rurali, alle zone interessate da
transizione industriale e a quelle che presentano gravi e permanenti svantaggi naturali o demografici,
quali le regioni più settentrionali con bassissima densità demografica e le regioni insulari,
transfrontaliere e di montagna.
Articolo III-221
Gli Stati membri conducono la loro politica economica e la coordinano anche al fine di raggiungere
gli obiettivi di cui all'articolo III-220. L'elaborazione e l'attuazione delle politiche e azioni dell'Unione
e l'attuazione del mercato interno tengono conto di tali obiettivi e concorrono alla loro realizzazione.
L'Unione sostiene questa realizzazione anche con l'azione che svolge attraverso fondi a finalità
strutturale (Fondo europeo agricolo di orientamento e di garanzia, sezione «orientamento», Fondo
sociale europeo, Fondo europeo di sviluppo regionale), la Banca europea per gli investimenti e gli altri
strumenti finanziari esistenti.
La Commissione presenta ogni tre anni al Parlamento europeo, al Consiglio, al Comitato delle regioni
e al Comitato economico e sociale una relazione sui progressi compiuti nella realizzazione della
coesione economica, sociale e territoriale e sul modo in cui i vari strumenti previsti dal presente
articolo vi hanno contribuito. Tale relazione è corredata, se del caso, di appropriate proposte.
La legge o legge quadro europea può stabilire qualunque misura specifica al di fuori dei fondi, fatte
salve le misure adottate nell'ambito delle altre politiche dell'Unione. È adottata previa consultazione
del Comitato delle regioni e del Comitato economico e sociale.
104 Parte III
954374_TRAITE_IT_101_150 06-01-2005 07:31 Pagina 104
Articolo III-222
Il Fondo europeo di sviluppo regionale è destinato a contribuire alla correzione dei principali squilibri
regionali esistenti nell'Unione, partecipando allo sviluppo e all'adeguamento strutturale delle regioni
in ritardo di sviluppo e alla riconversione delle regioni industriali in declino.
Articolo III-223
1. Fatto salvo l'articolo III-224, la legge europea definisce i compiti, gli obiettivi prioritari e
l'organizzazione dei fondi a finalità strutturale, il che può comportare il raggruppamento dei fondi, le
norme generali applicabili ai fondi, le disposizioni necessarie per garantire l'efficacia e il
coordinamento dei fondi tra loro e con gli altri strumenti finanziari esistenti.
Un Fondo di coesione è istituito dalla legge europea per l'erogazione di contributi finanziari a progetti
in materia di ambiente e di reti transeuropee nel settore delle infrastrutture dei trasporti.
In tutti i casi la legge europea è adottata previa consultazione del Comitato delle regioni e del
Comitato economico e sociale.
2. Le prime disposizioni relative ai fondi a finalità strutturale e al Fondo di coesione da adottare
successivamente a quelle in vigore alla data della firma del trattato che adotta una Costituzione per
l'Europa sono stabilite da una legge europea del Consiglio. Il Consiglio delibera all'unanimità previa
approvazione del Parlamento europeo.
Articolo III-224
La legge europea stabilisce le misure d'applicazione relative al Fondo europeo di sviluppo regionale. È
adottata previa consultazione del Comitato delle regioni e del Comitato economico e sociale.
Per quanto riguarda il Fondo europeo agricolo di orientamento e di garanzia, sezione «orientamento»,
ed il Fondo sociale europeo sono applicabili rispettivamente l'articolo III-231 e l'articolo III-219,
paragrafo 3.
SEZIONE 4
AGRICOLTURA E PESCA
Articolo III-225
L'Unione definisce e attua una politica comune dell'agricoltura e della pesca.
Per «prodotti agricoli» si intendono i prodotti del suolo, dell'allevamento e della pesca, come pure i
prodotti di prima trasformazione direttamente connessi con tali prodotti. I riferimenti alla politica
agricola comune o all'agricoltura e l'uso del termine «agricolo» si intendono applicabili anche alla
pesca, tenendo conto delle caratteristiche specifiche di questo settore.
Trattato che adotta una Costituzione per l'Europa 105
954374_TRAITE_IT_101_150 06-01-2005 07:31 Pagina 105
Articolo III-226
1. Il mercato interno comprende l'agricoltura e il commercio dei prodotti agricoli.
2. Salvo disposizioni contrarie degli articoli da III-227 a III-232, le norme relative all'instaurazione
o al funzionamento del mercato interno sono applicabili ai prodotti agricoli.
3. Ai prodotti elencati nell'allegato I si applicano gli articoli da III-227 a III-232.
4. Il funzionamento e lo sviluppo del mercato interno per i prodotti agricoli devono essere
accompagnati da una politica agricola comune.
Articolo III-227
1. Le finalità della politica agricola comune sono:
a) incrementare la produttività dell'agricoltura, sviluppando il progresso tecnico e assicurando lo
sviluppo razionale della produzione agricola come pure un impiego migliore dei fattori di
produzione, in particolare della manodopera,
b) assicurare così un tenore di vita equo alla popolazione agricola, grazie in particolare al
miglioramento del reddito individuale di coloro che lavorano nell'agricoltura,
c) stabilizzare i mercati,
d) garantire la sicurezza degli approvvigionamenti,
e) assicurare prezzi ragionevoli nelle consegne ai consumatori.
2. Nell'elaborazione della politica agricola comune e dei metodi speciali che questa può implicare, si
considera:
a) il carattere particolare dell'attività agricola che deriva dalla struttura sociale dell'agricoltura e dalle
disparità strutturali e naturali fra le diverse regioni agricole,
b) la necessità di operare gradatamente gli opportuni adattamenti,
c) il fatto che, negli Stati membri, l'agricoltura costituisce un settore intimamente connesso
all'insieme dell'economia.
Articolo III-228
1. Per raggiungere gli obiettivi previsti all'articolo III-227 è creata un'organizzazione comune dei
mercati agricoli.
A seconda dei prodotti, tale organizzazione assume una delle forme qui sotto specificate:
a) regole comuni in materia di concorrenza,
106 Parte III
954374_TRAITE_IT_101_150 06-01-2005 07:31 Pagina 106
b) un coordinamento obbligatorio delle diverse organizzazioni nazionali del mercato,
c) un'organizzazione europea del mercato.
2. L'organizzazione comune in una delle forme indicate al paragrafo 1 può comprendere tutte le
misure necessarie al raggiungimento degli obiettivi previsti all'articolo III-227, e in particolare
regolamentazioni dei prezzi, sovvenzioni sia alla produzione che alla distribuzione dei diversi
prodotti, sistemi per la costituzione di scorte e per il riporto e meccanismi comuni di stabilizzazione
all'importazione o all'esportazione.
Essa deve limitarsi a perseguire gli obiettivi previsti all'articolo III-227 e deve escludere qualsiasi
discriminazione fra produttori o consumatori dell'Unione.
Un'eventuale politica comune dei prezzi deve essere basata su criteri comuni e su metodi di calcolo
uniformi.
3. Per consentire all'organizzazione comune di cui al paragrafo 1 di raggiungere i suoi obiettivi,
potranno essere creati uno o più Fondi agricoli di orientamento e di garanzia.
Articolo III-229
Per consentire il raggiungimento degli obiettivi previsti all'articolo III-227, può essere in particolare
previsto nell'ambito della politica agricola comune:
a) un coordinamento efficace degli sforzi intrapresi nei settori della formazione professionale, della
ricerca e della divulgazione dell'agronomia, che possono comportare progetti o istituzioni
finanziati in comune,
b) azioni comuni per lo sviluppo del consumo di determinati prodotti.
Articolo III-230
1. La sezione relativa alle regole di concorrenza è applicabile alla produzione e al commercio dei
prodotti agricoli soltanto nella misura determinata dalla legge o legge quadro europea
conformemente all'articolo III-231, paragrafo 2, tenuto conto degli obiettivi previsti all'articolo III-
227.
2. Il Consiglio, su proposta della Commissione, può adottare un regolamento europeo o una
decisione europea che autorizzano la concessione di aiuti:
a) per la protezione delle aziende sfavorite da condizioni strutturali o naturali,
b) nel quadro di programmi di sviluppo economico.
Articolo III-231
1. La Commissione presenta delle proposte in merito all'elaborazione e all'attuazione della politica
agricola comune, compresa la sostituzione alle organizzazioni nazionali di una delle forme di
organizzazione comune previste all'articolo III-228, paragrafo 1, come pure l'attuazione delle misure
di cui alla presente sezione.
Trattato che adotta una Costituzione per l'Europa 107
954374_TRAITE_IT_101_150 06-01-2005 07:31 Pagina 107
Tali proposte tengono conto dell'interdipendenza delle questioni agricole di cui alla presente sezione.
2. La legge o legge quadro europea stabilisce l'organizzazione comune dei mercati agricoli prevista
all'articolo III-228, paragrafo 1 e le altre disposizioni necessarie al perseguimento degli obiettivi della
politica comune dell'agricoltura e della pesca. Essa è adottata previa consultazione del Comitato
economico e sociale.
3. Il Consiglio, su proposta della Commissione, adotta i regolamenti o decisioni europei relativi alla
fissazione dei prezzi, dei prelievi, degli aiuti e delle limitazioni quantitative e alla fissazione e
ripartizione delle possibilità di pesca.
4. L'organizzazione comune prevista all'articolo III-228, paragrafo 1 può essere sostituita alle
organizzazioni nazionali del mercato, alle condizioni previste al paragrafo 2:
a) quando l'organizzazione comune offra agli Stati membri che si oppongono alla decisione e
dispongono essi stessi di un'organizzazione nazionale per la produzione di cui trattasi garanzie
equivalenti per l'occupazione ed il tenore di vita dei produttori interessati, avuto riguardo al ritmo
degli adattamenti possibili e delle specializzazioni necessarie, e
b) quando tale organizzazione assicuri agli scambi all'interno dell'Unione condizioni analoghe a
quelle esistenti in un mercato nazionale.
5. Qualora un'organizzazione comune venga creata per talune materie prime senza che ancora
esista un'organizzazione comune per i prodotti di trasformazione corrispondenti, le materie prime di
cui trattasi, utilizzate per i prodotti di trasformazione destinati all'esportazione verso i paesi terzi,
possono essere importate dall'esterno dell'Unione.
Articolo III-232
Quando in uno Stato membro un prodotto è disciplinato da un'organizzazione nazionale del
mercato o da qualsiasi regolamentazione interna di effetto equivalente che sia pregiudizievole alla
posizione concorrenziale di una produzione similare in un altro Stato membro, gli Stati membri
applicano al prodotto in questione in provenienza dallo Stato membro ove sussista l'organizzazione
ovvero la regolamentazione suddetta una tassa di compensazione all'entrata, salvo che tale Stato non
applichi una tassa di compensazione all'esportazione.
La Commissione adotta regolamenti o decisioni europei che fissano l'ammontare di tali tasse nella
misura necessaria a ristabilire l'equilibrio. Essa può ugualmente autorizzare il ricorso ad altre misure
di cui determina le condizioni e modalità.
108 Parte III
954374_TRAITE_IT_101_150 06-01-2005 07:31 Pagina 108
SEZIONE 5
AMBIENTE
Articolo III-233
1. La politica dell'Unione in materia ambientale contribuisce a perseguire i seguenti obiettivi:
a) salvaguardia, tutela e miglioramento della qualità dell'ambiente;
b) protezione della salute umana;
c) utilizzazione accorta e razionale delle risorse naturali;
d) promozione, sul piano internazionale, di misure destinate a risolvere i problemi dell'ambiente a
livello regionale o mondiale.
2. La politica dell'Unione in materia ambientale mira a un elevato livello di tutela, tenendo conto
della diversità delle situazioni nelle varie regioni dell'Unione. Essa è fondata sui principi della
precauzione e dell'azione preventiva, sul principio della correzione, in via prioritaria alla fonte, dei
danni causati all'ambiente e sul principio «chi inquina paga».
In tale contesto, le misure di armonizzazione rispondenti ad esigenze di protezione dell'ambiente
comportano, nei casi opportuni, una clausola di salvaguardia che autorizza gli Stati membri a
prendere, per motivi ambientali di natura non economica, disposizioni provvisorie soggette ad una
procedura di controllo dell'Unione.
3. Nel predisporre la politica in materia ambientale l'Unione tiene conto:
a) dei dati scientifici e tecnici disponibili;
b) delle condizioni dell'ambiente nelle varie regioni dell'Unione;
c) dei vantaggi e degli oneri che possono derivare dall'azione o dall'assenza di azione;
d) dello sviluppo socioeconomico dell'Unione nel suo insieme e dello sviluppo equilibrato delle
singole regioni.
4. Nel quadro delle rispettive competenze, l'Unione e gli Stati membri cooperano con i paesi terzi e
le organizzazioni internazionali competenti. Le modalità della cooperazione dell'Unione possono
formare oggetto di accordi tra questa e i terzi interessati.
Il primo comma non pregiudica la competenza degli Stati membri a negoziare nelle sedi
internazionali e a concludere accordi internazionali.
Trattato che adotta una Costituzione per l'Europa 109
954374_TRAITE_IT_101_150 06-01-2005 07:31 Pagina 109
Articolo III-234
1. La legge o legge quadro europea stabilisce le azioni che devono essere intraprese per realizzare gli
obiettivi dell'articolo III-233. Essa è adottata previa consultazione del Comitato delle regioni e del
Comitato economico e sociale.
2. In deroga al paragrafo 1 e fatto salvo l'articolo III-172, il Consiglio adotta all'unanimità leggi o
leggi quadro europee che prevedono:
a) disposizioni aventi principalmente natura fiscale;
b) misure aventi incidenza:
i) sull'assetto territoriale;
ii) sulla gestione quantitativa delle risorse idriche o aventi rapporto diretto o indiretto con la
disponibilità delle stesse;
iii) sulla destinazione dei suoli, ad eccezione della gestione dei residui;
c) misure aventi una sensibile incidenza sulla scelta di uno Stato membro tra diverse fonti di energia
e sulla struttura generale dell'approvvigionamento energetico del medesimo.
Il Consiglio su proposta della Commissione, può adottare all'unanimità una decisione europea per
rendere applicabile la procedura legislativa ordinaria alle materie di cui al primo comma.
In ogni caso il Consiglio delibera previa consultazione del Parlamento europeo, del Comitato delle
regioni e del Comitato economico e sociale.
3. La legge europea stabilisce programmi generali d'azione che fissano gli obiettivi prioritari da
raggiungere. È adottata previa consultazione del Comitato delle regioni e del Comitato economico e
sociale.
Le misure necessarie all'attuazione di tali programmi sono adottate conformemente alle condizioni
previste al paragrafo 1 o 2, a seconda dei casi.
4. Fatte salve talune misure adottate dall'Unione, gli Stati membri provvedono al finanziamento e
all'esecuzione della politica in materia ambientale.
5. Fatto salvo il principio «chi inquina paga», qualora una misura basata sul paragrafo 1 implichi
costi ritenuti sproporzionati per le pubbliche autorità di uno Stato membro, tale misura prevede in
forma appropriata:
a) deroghe temporanee e/o
b) un sostegno finanziario del Fondo di coesione.
110 Parte III
954374_TRAITE_IT_101_150 06-01-2005 07:31 Pagina 110
6. Le misure di protezione adottate in virtù del presente articolo non impediscono ai singoli Stati
membri di mantenere e di prendere misure per una protezione ancora maggiore. Tali misure devono
essere compatibili con la Costituzione. Esse sono notificate alla Commissione.
SEZIONE 6
PROTEZIONE DEI CONSUMATORI
Articolo III-235
1. Al fine di promuovere gli interessi dei consumatori ed assicurare un livello elevato di protezione
dei consumatori, l'Unione contribuisce a tutelarne la salute, la sicurezza e gli interessi economici e a
promuovere il loro diritto all'informazione, all'educazione e all'organizzazione per la salvaguardia dei
propri interessi.
2. L'Unione contribuisce al conseguimento degli obiettivi di cui al paragrafo 1 mediante:
a) misure adottate a norma dell'articolo III-172 nel quadro dell'instaurazione o del funzionamento
del mercato interno,
b) misure di sostegno, di complemento e di controllo della politica svolta dagli Stati membri.
3. La legge o legge quadro europea stabilisce le misure di cui al paragrafo 2, lettera b). È adottata
previa consultazione del Comitato economico e sociale.
4. Gli atti adottati a norma del paragrafo 3 non impediscono ai singoli Stati membri di mantenere o
di introdurre disposizioni di protezione più rigorose. Tali disposizioni devono essere compatibili con
la Costituzione. Esse sono notificate alla Commissione.
SEZIONE 7
TRASPORTI
Articolo III-236
1. Gli obiettivi della Costituzione sono perseguiti, per quanto riguarda la materia disciplinata dalla
presente sezione, nel quadro di una politica comune dei trasporti.
2. La legge o legge quadro europea applica il paragrafo 1 tenendo conto degli aspetti peculiari dei
trasporti. È adottata previa consultazione del Comitato delle regioni e del Comitato economico e
sociale.
La legge o legge quadro europea stabilisce:
a) norme comuni applicabili ai trasporti internazionali in partenza dal territorio di uno Stato
membro o a destinazione di questo o in transito sul territorio di uno o più Stati membri;
Trattato che adotta una Costituzione per l'Europa 111
954374_TRAITE_IT_101_150 06-01-2005 07:31 Pagina 111
b) le condizioni per l'ammissione di vettori non residenti ai trasporti nazionali in uno Stato
membro;
c) le misure atte a migliorare la sicurezza dei trasporti;
d) ogni altra misura utile.
3. All'atto dell'adozione della legge o legge quadro europea di cui al paragrafo 2, si tiene conto dei
casi in cui la sua applicazione rischi di pregiudicare gravemente il tenore di vita e l'occupazione in
talune regioni, come pure l'uso delle attrezzature relative ai trasporti.
Articolo III-237
Fino a che non sia adottata la legge o legge quadro europea di cui all'articolo III-236, paragrafo 2 e
salvo che il Consiglio adotti all'unanimità una decisione europea che conceda una deroga, nessuno
Stato membro può rendere meno favorevoli, negli effetti diretti o indiretti nei confronti dei vettori
degli altri Stati membri rispetto ai vettori nazionali, le varie disposizioni che disciplinano la materia al
1o gennaio 1958 o, per gli Stati aderenti, alla data dell'adesione.
Articolo III-238
Sono compatibili con la Costituzione gli aiuti richiesti dalle necessità del coordinamento dei trasporti
ovvero corrispondenti al rimborso di talune servitù inerenti alla nozione di pubblico servizio.
Articolo III-239
Qualsiasi misura in materia di prezzi e condizioni di trasporto, adottata nell'ambito della
Costituzione, deve tener conto della situazione economica dei vettori.
Articolo III-240
1. Nel traffico interno dell'Unione sono vietate le discriminazioni consistenti nell'applicazione, da
parte di un vettore, di prezzi e condizioni di trasporto differenti per le stesse merci e per le stesse
relazioni di traffico e fondate sullo Stato membro di origine o di destinazione dei prodotti trasportati.
2. Il paragrafo 1 non esclude che altre leggi o leggi quadro europee possano essere adottate in
applicazione dell'articolo III-236, paragrafo 2.
3. Il Consiglio, su proposta della Commissione, adotta regolamenti o decisioni europei intesi a
garantire l'attuazione del paragrafo 1. Esso delibera previa consultazione del Parlamento europeo e
del Comitato economico e sociale.
Esso può adottare in particolare i regolamenti e decisioni europei necessari a permettere alle
istituzioni di controllare l'osservanza della norma di cui al paragrafo 1 e ad assicurarne l'intero
beneficio agli utenti.
112 Parte III
954374_TRAITE_IT_101_150 06-01-2005 07:31 Pagina 112
4. La Commissione, di propria iniziativa o a richiesta di uno Stato membro, esamina i casi di
discriminazioni contemplati dal paragrafo 1 e, dopo aver consultato ogni Stato membro interessato,
adotta, nel quadro dei regolamenti e decisioni europei di cui al paragrafo 3, le necessarie decisioni
europee.
Articolo III-241
1. È fatto divieto a uno Stato membro di imporre ai trasporti effettuati all'interno dell'Unione
l'applicazione di prezzi e condizioni che comportino qualsiasi elemento di sostegno o di protezione
nell'interesse di una o più imprese o industrie particolari, salvo quando tale applicazione sia
autorizzata da una decisione europea della Commissione.
2. La Commissione, di sua iniziativa o a richiesta di uno Stato membro, esamina i prezzi e le
condizioni di cui al paragrafo 1, avendo particolare riguardo, da una parte, alle esigenze di una
politica economica regionale adeguata, alle necessità delle regioni sottosviluppate e ai problemi delle
regioni che abbiano gravemente risentito di circostanze politiche e, d'altra parte, all'incidenza di tali
prezzi e condizioni sulla concorrenza tra i modi di trasporto.
Dopo aver consultato tutti gli Stati membri interessati, la Commissione adotta le necessarie decisioni
europee.
3. Il divieto di cui al paragrafo 1 non si applica alle tariffe concorrenziali.
Articolo III-242
Le tasse o canoni che, a prescindere dai prezzi di trasporto, sono percepiti da un vettore al passaggio
delle frontiere non debbono superare un livello ragionevole, avuto riguardo alle spese reali
effettivamente determinate dal passaggio stesso.
Gli Stati membri procurano di ridurre le spese in questione.
La Commissione può rivolgere raccomandazioni agli Stati membri ai fini dell'applicazione del
presente articolo.
Articolo III-243
Le disposizioni della presente sezione non ostano alle misure adottate nella Repubblica federale di
Germania, sempre che tali misure siano necessarie a compensare gli svantaggi economici cagionati
dalla divisione della Germania all'economia di talune regioni della Repubblica federale che risentono
di tale divisione. Cinque anni dopo l'entrata in vigore del trattato che adotta una Costituzione per
l'Europa, il Consiglio, su proposta della Commissione, può adottare una decisione europea che abroga
il presente articolo.
Articolo III-244
Presso la Commissione è istituito un comitato a carattere consultivo, composto di esperti designati
dai governi degli Stati membri. La Commissione lo consulta in materia di trasporti, ogniqualvolta lo
ritenga utile.
Trattato che adotta una Costituzione per l'Europa 113
954374_TRAITE_IT_101_150 06-01-2005 07:31 Pagina 113
Articolo III-245
1. La presente sezione si applica ai trasporti ferroviari, su strada e per vie navigabili.
2. La legge o legge quadro europea può stabilire le opportune misure per la navigazione marittima
e aerea. È adottata previa consultazione del Comitato delle regioni e del Comitato economico e
sociale.
SEZIONE 8
RETI TRANSEUROPEE
Articolo III-246
1. Per contribuire al raggiungimento degli obiettivi di cui agli articoli III-130 e III-220 e consentire
ai cittadini dell'Unione, agli operatori economici e alle collettività regionali e locali di beneficiare
pienamente dei vantaggi derivanti dall'instaurazione di uno spazio senza frontiere interne, l'Unione
concorre alla costituzione e allo sviluppo di reti transeuropee nei settori delle infrastrutture dei
trasporti, delle telecomunicazioni e dell'energia.
2. Nel quadro di un sistema di mercati aperti e concorrenziali, l'azione dell'Unione mira a favorire
l'interconnessione e l'interoperabilità delle reti nazionali e l'accesso a tali reti. Tiene conto in
particolare della necessità di collegare alle regioni centrali dell'Unione le regioni insulari, intercluse e
periferiche.
Articolo III-247
1. Per conseguire gli obiettivi di cui all'articolo III-246, l'Unione:
a) stabilisce un insieme di orientamenti che contemplino gli obiettivi, le priorità e le grandi linee
delle azioni previste nel settore delle reti transeuropee; in detti orientamenti sono individuati
progetti di interesse comune;
b) intraprende ogni azione che si riveli necessaria per garantire l'interoperabilità delle reti, in
particolare nel campo dell'armonizzazione delle norme tecniche;
c) può appoggiare progetti di interesse comune sostenuti dagli Stati membri, individuati nell'ambito
degli orientamenti di cui alla lettera a), in particolare mediante studi di fattibilità, garanzie di
prestito o abbuoni di interesse; l'Unione può altresì contribuire al finanziamento negli Stati
membri, mediante il Fondo di coesione, di progetti specifici nel settore delle infrastrutture dei
trasporti.
L'azione dell'Unione tiene conto della potenziale validità economica dei progetti.
2. La legge o legge quadro europea stabilisce gli orientamenti e le altre misure di cui al paragrafo 1.
Essa è adottata previa consultazione del Comitato delle regioni e del Comitato economico e sociale.
114 Parte III
954374_TRAITE_IT_101_150 06-01-2005 07:31 Pagina 114
Gli orientamenti e i progetti di interesse comune che riguardano il territorio di uno Stato membro
esigono l'accordo dello Stato membro interessato.
3. Gli Stati membri coordinano tra loro, in collegamento con la Commissione, le politiche svolte a
livello nazionale che possono avere un impatto rilevante sulla realizzazione degli obiettivi di cui
all'articolo III-246. La Commissione può prendere, in stretta collaborazione con gli Stati membri,
qualsiasi iniziativa utile per favorire detto coordinamento.
4. L'Unione può cooperare con i paesi terzi per promuovere progetti di interesse comune e
garantire l'interoperabilità delle reti.
SEZIONE 9
RICERCA E SVILUPPO TECNOLOGICO E SPAZIO
Articolo III-248
1. L'azione dell'Unione mira a rafforzare le sue basi scientifiche e tecnologiche con la realizzazione
di uno spazio europeo della ricerca nel quale i ricercatori, le conoscenze scientifiche e le tecnologie
circolino liberamente, a favorire lo sviluppo della sua competitività, inclusa quella della sua industria,
e a promuovere le azioni di ricerca ritenute necessarie ai sensi di altri capi della Costituzione.
2. Ai fini di cui al paragrafo 1, essa incoraggia nell'insieme dell'Unione le imprese, comprese le
piccole e medie imprese, i centri di ricerca e le università nei loro sforzi di ricerca e di sviluppo
tecnologico di alta qualità. Essa sostiene i loro sforzi di cooperazione, mirando soprattutto a
permettere ai ricercatori di cooperare liberamente oltre le frontiere e alle imprese di sfruttare le
potenzialità del mercato interno grazie, in particolare, all'apertura degli appalti pubblici nazionali, alla
definizione di norme comuni ed all'eliminazione degli ostacoli giuridici e fiscali a detta cooperazione.
3. Tutte le azioni dell'Unione nel settore della ricerca e dello sviluppo tecnologico, comprese le
azioni dimostrative, sono decise e realizzate conformemente alla presente sezione.
Articolo III-249
Nel perseguire gli obiettivi di cui all'articolo III-248, l'Unione svolge le azioni seguenti, che
completano quelle intraprese dagli Stati membri:
a) attuazione di programmi di ricerca, sviluppo tecnologico e dimostrazione, promuovendo la
cooperazione con e tra le imprese, i centri di ricerca e le università,
b) promozione della cooperazione in materia di ricerca, sviluppo tecnologico e dimostrazione
dell'Unione con i paesi terzi e le organizzazioni internazionali,
Trattato che adotta una Costituzione per l'Europa 115
954374_TRAITE_IT_101_150 06-01-2005 07:31 Pagina 115
c) diffusione e valorizzazione dei risultati delle attività in materia di ricerca, sviluppo tecnologico e
dimostrazione dell'Unione,
d) impulso alla formazione e alla mobilità dei ricercatori dell'Unione.
Articolo III-250
1. L'Unione e gli Stati membri coordinano la loro azione in materia di ricerca e sviluppo
tecnologico per garantire la coerenza reciproca delle politiche nazionali e della politica dell'Unione.
2. La Commissione, in stretta collaborazione con gli Stati membri, può prendere ogni iniziativa
utile a promuovere il coordinamento di cui al paragrafo 1, in particolare iniziative finalizzate alla
definizione di orientamenti e indicatori, all'organizzazione di scambi di migliori pratiche e alla
preparazione di elementi necessari per il controllo e la valutazione periodici. Il Parlamento europeo è
pienamente informato.
Articolo III-251
1. La legge europea stabilisce il programma quadro pluriennale che comprende l'insieme delle
azioni finanziate dall'Unione. È adottata previa consultazione del Comitato economico e sociale.
Il programma quadro:
a) fissa gli obiettivi scientifici e tecnologici da realizzare mediante le azioni di cui all'articolo III249
e le relative priorità;
b) indica le grandi linee di dette azioni;
c) stabilisce l'importo globale massimo e le modalità della partecipazione finanziaria dell'Unione al
programma quadro e le quote rispettive di ciascuna delle azioni previste.
2. Il programma quadro pluriennale viene adattato o completato in funzione dell'evoluzione della
situazione.
3. Una legge europea del Consiglio stabilisce i programmi specifici che mettono in atto il
programma quadro pluriennale nell'ambito di ciascuna azione. Ogni programma specifico precisa le
modalità di realizzazione del medesimo, ne fissa la durata e prevede i mezzi ritenuti necessari. La
somma degli importi ritenuti necessari, fissati dai programmi specifici, non può superare l'importo
globale massimo fissato per il programma quadro e per ciascuna azione. Detta legge è adottata previa
consultazione del Parlamento europeo e del Comitato economico e sociale.
4. A integrazione delle azioni previste dal programma quadro pluriennale, la legge europea
stabilisce le misure necessarie all'attuazione dello spazio europeo della ricerca. Essa è adottata previa
consultazione del Comitato economico e sociale.
116 Parte III
954374_TRAITE_IT_101_150 06-01-2005 07:31 Pagina 116
Articolo III-252
1. Per l'attuazione del programma quadro pluriennale, la legge o legge quadro europea stabilisce:
a) le norme per la partecipazione delle imprese, dei centri di ricerca e delle università;
b) le norme applicabili alla divulgazione dei risultati della ricerca.
La legge o legge quadro europea è adottata previa consultazione del Comitato economico e sociale.
2. Nell'attuazione del programma quadro pluriennale, la legge europea può stabilire programmi
complementari cui partecipano soltanto alcuni Stati membri che ne assicurano il finanziamento, fatta
salva un'eventuale partecipazione dell'Unione.
La legge europea stabilisce le norme applicabili ai programmi complementari, in particolare in
materia di divulgazione delle conoscenze e di accesso di altri Stati membri. È adottata previa
consultazione del Comitato economico e sociale e con l'accordo degli Stati membri interessati.
3. Nell'attuazione del programma quadro pluriennale, la legge europea può prevedere, d'intesa con
gli Stati membri interessati, la partecipazione a programmi di ricerca e sviluppo avviati da più Stati
membri, compresa la partecipazione alle strutture instaurate per l'esecuzione di detti programmi.
La legge europea è adottata previa consultazione del Comitato economico e sociale.
4. Nell'attuazione del programma quadro pluriennale, l'Unione può prevedere una cooperazione in
materia di ricerca, sviluppo tecnologico e dimostrazione dell'Unione con paesi terzi o organizzazioni
internazionali.
Le modalità di questa cooperazione possono formare oggetto di accordi tra l'Unione e i terzi
interessati.
Articolo III-253
Il Consiglio, su proposta della Commissione, può adottare regolamenti o decisioni europei diretti a
creare imprese comuni o qualsiasi altra struttura necessaria alla migliore esecuzione dei programmi di
ricerca, sviluppo tecnologico e dimostrazione dell'Unione. Essa delibera previa consultazione del
Parlamento europeo e del Comitato economico e sociale.
Articolo III-254
1. Per favorire il progresso tecnico e scientifico, la competitività industriale e l'attuazione delle sue
politiche, l'Unione elabora una politica spaziale europea. A tal fine può promuovere iniziative
comuni, sostenere la ricerca e lo sviluppo tecnologico e coordinare gli sforzi necessari per
l'esplorazione e l'utilizzo dello spazio.
Trattato che adotta una Costituzione per l'Europa 117
954374_TRAITE_IT_101_150 06-01-2005 07:31 Pagina 117
2. Per contribuire alla realizzazione degli obiettivi del paragrafo 1 la legge o legge quadro europea
stabilisce le misure necessarie, che possono assumere la forma di un programma spaziale europeo.
3. L'Unione instaura tutti i collegamenti utili con l'Agenzia spaziale europea.
Articolo III-255
All'inizio di ogni anno la Commissione presenta una relazione al Parlamento europeo e al Consiglio.
Detta relazione verte in particolare sulle attività svolte in materia di ricerca, di sviluppo tecnologico e
di divulgazione dei risultati durante l'anno precedente e sul programma di lavoro dell'anno in corso.
SEZIONE 10
ENERGIA
Articolo III-256
1. Nel quadro dell'instaurazione o del funzionamento del mercato interno e tenendo conto
dell'esigenza di preservare e migliorare l'ambiente, la politica dell'Unione nel settore dell'energia è
intesa a:
a) garantire il funzionamento del mercato dell'energia,
b) garantire la sicurezza dell'approvvigionamento energetico nell'Unione e
c) promuovere il risparmio energetico, l'efficienza energetica e lo sviluppo di energie nuove e
rinnovabili.
2. Fatte salve le altre disposizioni della Costituzione, la legge o legge quadro europea stabilisce le
misure necessarie per conseguire gli obiettivi di cui al paragrafo 1. Essa è adottata previa
consultazione del Comitato delle regioni e del Comitato economico e sociale.
La legge o legge quadro europea non incide sul diritto di uno Stato membro di determinare le
condizioni di utilizzo delle sue fonti energetiche, la scelta tra varie fonti energetiche e la struttura
generale del suo approvvigionamento energetico, fatto salvo l'articolo III-234, paragrafo 2, lettera c).
3. In deroga al paragrafo 2, una legge o legge quadro europea del Consiglio stabilisce le misure ivi
contemplate se sono principalmente di natura fiscale. Il Consiglio delibera all'unanimità previa
consultazione del Parlamento europeo.
118 Parte III
954374_TRAITE_IT_101_150 06-01-2005 07:31 Pagina 118
CAPO IV
SPAZIO DI LIBERTÀ, SICUREZZA E GIUSTIZIA
SEZIONE 1
DISPOSIZIONI GENERALI
Articolo III-257
1. L'Unione realizza uno spazio di libertà, sicurezza e giustizia nel rispetto dei diritti fondamentali
nonché dei diversi ordinamenti e tradizioni giuridici degli Stati membri.
2. Essa garantisce che non vi siano controlli sulle persone alle frontiere interne e sviluppa una
politica comune in materia di asilo, immigrazione e controllo delle frontiere esterne, fondata sulla
solidarietà tra Stati membri ed equa nei confronti dei cittadini dei paesi terzi. Ai fini del presente capo
gli apolidi sono equiparati ai cittadini dei paesi terzi.
3. L'Unione si adopera per garantire un livello elevato di sicurezza attraverso misure di prevenzione
e di contrasto della criminalità, del razzismo e della xenofobia, attraverso misure di coordinamento e
cooperazione tra forze di polizia e autorità giudiziarie e altre autorità competenti, nonché attraverso
il riconoscimento reciproco delle decisioni giudiziarie penali e, se necessario, il ravvicinamento delle
legislazioni penali.
4. L'Unione facilita l'accesso alla giustizia, in particolare attraverso il principio di riconoscimento
reciproco delle decisioni giudiziarie ed extragiudiziali in materia civile.
Articolo III-258
Il Consiglio europeo definisce gli orientamenti strategici della programmazione legislativa e operativa
nello spazio di libertà, sicurezza e giustizia.
Articolo III-259
Per quanto riguarda le proposte e le iniziative legislative presentate nel quadro delle sezioni 4 e 5, i
parlamenti nazionali vigilano sul rispetto del principio di sussidiarietà conformemente al protocollo
sull'applicazione dei principi di sussidiarietà e di proporzionalità.
Articolo III-260
Fatti salvi gli articoli da III-360 a III-362, il Consiglio, su proposta della Commissione, può adottare
regolamenti o decisioni europei che definiscono le modalità secondo le quali gli Stati membri, in
collaborazione con la Commissione, procedono a una valutazione oggettiva e imparziale
dell'attuazione, da parte delle autorità degli Stati membri, delle politiche dell'Unione di cui al
presente capo, in particolare al fine di favorire la piena applicazione del principio di riconoscimento
reciproco. Il Parlamento europeo e i parlamenti nazionali sono informati dei contenuti e dei risultati
di tale valutazione.
Trattato che adotta una Costituzione per l'Europa 119
954374_TRAITE_IT_101_150 06-01-2005 07:31 Pagina 119
Articolo III-261
È istituito in seno al Consiglio un comitato permanente al fine di assicurare all'interno dell'Unione la
promozione e il rafforzamento della cooperazione operativa in materia di sicurezza interna. Fatto
salvo l'articolo III344, esso favorisce il coordinamento dell'azione delle autorità competenti degli
Stati membri. I rappresentanti degli organi e organismi interessati dell'Unione possono essere
associati ai lavori del comitato. Il Parlamento europeo e i parlamenti nazionali sono tenuti informati
dei lavori.
Articolo III-262
Il presente capo non osta all'esercizio delle responsabilità incombenti agli Stati membri per il
mantenimento dell'ordine pubblico e la salvaguardia della sicurezza interna.
Articolo III-263
Il Consiglio adotta regolamenti europei al fine di assicurare la cooperazione amministrativa tra i
servizi competenti degli Stati membri nei settori di cui al presente capo e fra tali servizi e la
Commissione. Esso delibera su proposta della Commissione, fatto salvo l'articolo III-264, e previa
consultazione del Parlamento europeo.
Articolo III-264
Gli atti di cui alle sezioni 4 e 5 e i regolamenti europei di cui all'articolo III-263 che assicurano la
cooperazione amministrativa nei settori di cui a tali sezioni sono adottati:
a) su proposta della Commissione, oppure
b) su iniziativa di un quarto degli Stati membri.
SEZIONE 2
POLITICHE RELATIVE AI CONTROLLI ALLE FRONTIERE,
ALL'ASILO E ALL'IMMIGRAZIONE
Articolo III-265
1. L'Unione sviluppa una politica volta a:
a) garantire che non vi siano controlli sulle persone, a prescindere dalla cittadinanza, all'atto
dell'attraversamento delle frontiere interne;
b) garantire il controllo delle persone e la sorveglianza efficace dell'attraversamento delle frontiere
esterne;
c) instaurare progressivamente un sistema integrato di gestione delle frontiere esterne.
120 Parte III
954374_TRAITE_IT_101_150 06-01-2005 07:31 Pagina 120
2. Ai fini del paragrafo 1, la legge o legge quadro europea stabilisce le misure riguardanti:
a) la politica comune dei visti e di altri titoli di soggiorno di breve durata;
b) i controlli ai quali sono sottoposte le persone che attraversano le frontiere esterne;
c) le condizioni alle quali i cittadini dei paesi terzi possono circolare liberamente nell'Unione per un
breve periodo;
d) qualsiasi misura necessaria per l'istituzione progressiva di un sistema integrato di gestione delle
frontiere esterne;
e) l'assenza di controllo sulle persone, a prescindere dalla cittadinanza, all'atto dell'attraversamento
delle frontiere interne.
3. Il presente articolo lascia impregiudicata la competenza degli Stati membri riguardo alla
delimitazione geografica delle rispettive frontiere, conformemente al diritto internazionale.
Articolo III-266
1. L'Unione sviluppa una politica comune in materia di asilo, di protezione sussidiaria e di
protezione temporanea, volta a offrire uno status appropriato a qualsiasi cittadino di un paese terzo
che necessita di protezione internazionale e a garantire il rispetto del principio di non respingimento.
Detta politica deve essere conforme alla convenzione di Ginevra del 28 luglio 1951 e al protocollo
del 31 gennaio 1967 relativi allo status dei rifugiati, e agli altri trattati pertinenti.
2. Ai fini del paragrafo 1, la legge o legge quadro europea stabilisce le misure relative a un sistema
europeo comune di asilo che includa:
a) uno status uniforme in materia di asilo a favore di cittadini di paesi terzi, valido in tutta l'Unione;
b) uno status uniforme in materia di protezione sussidiaria per i cittadini di paesi terzi che, pur
senza il beneficio dell'asilo europeo, necessitano di protezione internazionale;
c) un sistema comune volto alla protezione temporanea degli sfollati in caso di afflusso massiccio;
d) procedure comuni per la concessione e la revoca dello status uniforme in materia di asilo o di
protezione sussidiaria;
e) criteri e meccanismi di determinazione dello Stato membro competente per l'esame di una
domanda d'asilo o di protezione sussidiaria;
f) norme concernenti le condizioni di accoglienza dei richiedenti asilo o protezione sussidiaria;
g) il partenariato e la cooperazione con paesi terzi per gestire i flussi di richiedenti asilo o
protezione sussidiaria o temporanea.
Trattato che adotta una Costituzione per l'Europa 121
954374_TRAITE_IT_101_150 06-01-2005 07:31 Pagina 121
3. Qualora uno o più Stati membri debbano affrontare una situazione di emergenza caratterizzata
da un afflusso improvviso di cittadini di paesi terzi, il Consiglio, su proposta della Commissione, può
adottare regolamenti o decisioni europei che comportano misure temporanee a beneficio dello o
degli Stati membri interessati. Esso delibera previa consultazione del Parlamento europeo.
Articolo III-267
1. L'Unione sviluppa una politica comune dell'immigrazione intesa ad assicurare, in ogni fase, la
gestione efficace dei flussi migratori, l'equo trattamento dei cittadini dei paesi terzi che soggiornano
legalmente negli Stati membri e la prevenzione e il contrasto rafforzato dell'immigrazione clandestina
e della tratta degli esseri umani.
2. Ai fini del paragrafo 1, la legge o legge quadro europea stabilisce le misure nei seguenti settori:
a) condizioni di ingresso e soggiorno e norme sul rilascio da parte degli Stati membri di visti e di
titoli di soggiorno di lunga durata, compresi quelli rilasciati a scopo di ricongiungimento
familiare;
b) definizione dei diritti dei cittadini di paesi terzi che soggiornano legalmente in uno Stato
membro, comprese le condizioni che disciplinano la libertà di circolazione e di soggiorno negli
altri Stati membri;
c) immigrazione e soggiorno irregolari, compresi l'allontanamento e il rimpatrio delle persone in
soggiorno irregolare;
d) lotta contro la tratta degli esseri umani, in particolare donne e minori.
3. L'Unione può concludere con i paesi terzi accordi ai fini della riammissione, nei paesi di origine
o di provenienza, di cittadini di paesi terzi che non soddisfano o non soddisfano più le condizioni per
l'ingresso, la presenza o il soggiorno nel territorio di uno degli Stati membri.
4. La legge o legge quadro europea può stabilire misure volte a incentivare e sostenere l'azione degli
Stati membri al fine di favorire l'integrazione dei cittadini di paesi terzi regolarmente soggiornanti nel
loro territorio, ad esclusione di qualsiasi armonizzazione delle disposizioni legislative e regolamentari
degli Stati membri.
5. Il presente articolo non incide sul diritto degli Stati membri di determinare il volume di ingresso
nel loro territorio dei cittadini di paesi terzi, provenienti da paesi terzi, allo scopo di cercarvi un
lavoro subordinato o autonomo.
Articolo III-268
Le politiche dell'Unione di cui alla presente sezione e la loro attuazione sono governate dal principio
di solidarietà e di equa ripartizione della responsabilità tra gli Stati membri, anche sul piano
finanziario. Ogniqualvolta necessario, gli atti dell'Unione adottati in virtù della presente sezione
contengono misure appropriate ai fini dell'applicazione di tale principio.
122 Parte III
954374_TRAITE_IT_101_150 06-01-2005 07:31 Pagina 122
SEZIONE 3
COOPERAZIONE GIUDIZIARIA IN MATERIA CIVILE
Articolo III-269
1. L'Unione sviluppa una cooperazione giudiziaria nelle materie civili con implicazioni
transnazionali, fondata sul principio di riconoscimento reciproco delle decisioni giudiziarie e
extragiudiziali. Tale cooperazione può includere l'adozione di misure intese a ravvicinare le
disposizioni legislative e regolamentari degli Stati membri.
2. Ai fini del paragrafo 1, la legge o legge quadro europea stabilisce, in particolare se necessario al
buon funzionamento del mercato interno, misure volte a garantire:
a) il riconoscimento reciproco tra gli Stati membri delle decisioni giudiziarie ed extragiudiziali e la
loro esecuzione;
b) la notificazione transnazionale degli atti giudiziari ed extragiudiziali;
c) la compatibilità delle regole applicabili negli Stati membri ai conflitti di leggi e di giurisdizione;
d) la cooperazione nell'assunzione dei mezzi di prova;
e) un accesso effettivo alla giustizia;
f) l'eliminazione degli ostacoli al corretto svolgimento dei procedimenti civili, se necessario
promuovendo la compatibilità delle norme di procedura civile applicabili negli Stati membri;
g) lo sviluppo di metodi alternativi per la risoluzione delle controversie;
h) un sostegno alla formazione dei magistrati e degli operatori giudiziari.
3. In deroga al paragrafo 2, le misure relative al diritto di famiglia aventi implicazioni transnazionali
sono stabilite da una legge o legge quadro europea del Consiglio. Questo delibera all'unanimità previa
consultazione del Parlamento europeo.
Il Consiglio, su proposta della Commissione, può adottare una decisione europea che determina gli
aspetti del diritto di famiglia aventi implicazioni transnazionali e che potrebbero formare oggetto di
atti adottati secondo la procedura legislativa ordinaria. Esso delibera all'unanimità previa
consultazione del Parlamento europeo.
Trattato che adotta una Costituzione per l'Europa 123
954374_TRAITE_IT_101_150 06-01-2005 07:31 Pagina 123
SEZIONE 4
COOPERAZIONE GIUDIZIARIA IN MATERIA PENALE
Articolo III-270
1. La cooperazione giudiziaria in materia penale nell'Unione è fondata sul principio di
riconoscimento reciproco delle sentenze e delle decisioni giudiziarie e include il ravvicinamento
delle disposizioni legislative e regolamentari degli Stati membri nei settori di cui al paragrafo 2 e
all'articolo III-271.
La legge o legge quadro europea stabilisce le misure intese a:
a) definire norme e procedure per assicurare il riconoscimento in tutta l'Unione di tutte le forme di
sentenza e di decisione giudiziaria;
b) prevenire e risolvere i conflitti di giurisdizione tra gli Stati membri;
c) sostenere la formazione dei magistrati e degli operatori giudiziari;
d) facilitare la cooperazione tra le autorità giudiziarie o autorità omologhe degli Stati membri in
relazione all'azione penale e all'esecuzione delle decisioni.
2. Laddove necessario per facilitare il riconoscimento reciproco delle sentenze e delle decisioni
giudiziarie e la cooperazione di polizia e giudiziaria nelle materie penali aventi dimensione
transnazionale, la legge quadro europea può stabilire norme minime. Queste tengono conto delle
differenze tra le tradizioni e gli ordinamenti giuridici degli Stati membri.
Esse riguardano:
a) l'ammissibilità reciproca delle prove tra gli Stati membri;
b) i diritti della persona nella procedura penale;
c) i diritti delle vittime della criminalità;
d) altri elementi specifici della procedura penale, individuati dal Consiglio in via preliminare
mediante una decisione europea; per adottare tale decisione il Consiglio delibera all'unanimità
previa approvazione del Parlamento europeo.
L'adozione delle norme minime di cui al presente paragrafo non impedisce agli Stati membri di
mantenere o introdurre un livello più elevato di tutela delle persone.
124 Parte III
954374_TRAITE_IT_101_150 06-01-2005 07:31 Pagina 124
3. Qualora un membro del Consiglio ritenga che un progetto di legge quadro europea di cui al
paragrafo 2 incida su aspetti fondamentali del suo ordinamento giudiziario penale, può chiedere che
il Consiglio europeo sia investito della questione. In tal caso, la procedura di cui all'articolo III-396 è
sospesa. Previa discussione ed entro quattro mesi da tale sospensione il Consiglio europeo:
a) rinvia il progetto al Consiglio, il che pone fine alla sospensione della procedura di cui all'articolo
III396 oppure
b) chiede alla Commissione o al gruppo di Stati membri all'origine del progetto di presentare un
nuovo progetto; in tal caso, l'atto inizialmente proposto si considera non adottato.
4. Se entro la fine del periodo di cui al paragrafo 3 il Consiglio europeo non ha agito o se, entro
dodici mesi dalla presentazione di un nuovo progetto ai sensi del paragrafo 3, lettera b), la legge
quadro europea non è stata adottata ed almeno un terzo degli Stati membri desidera istituire una
cooperazione rafforzata sulla base del progetto di legge quadro in questione, essi ne informano il
Parlamento europeo, il Consiglio e la Commissione.
In tal caso l'autorizzazione a procedere alla cooperazione rafforzata di cui all'articolo I-44,
paragrafo 2 e all'articolo III-419, paragrafo 1 si considera concessa e si applicano le disposizioni sulla
cooperazione rafforzata.
Articolo III-271
1. La legge quadro europea può stabilire norme minime relative alla definizione dei reati e delle
sanzioni in sfere di criminalità particolarmente grave che presentano una dimensione transnazionale
derivante dal carattere o dalle implicazioni di tali reati o da una particolare necessità di combatterli su
basi comuni.
Dette sfere di criminalità sono le seguenti: terrorismo, tratta degli esseri umani e sfruttamento
sessuale delle donne e dei minori, traffico illecito di stupefacenti, traffico illecito di armi, riciclaggio di
capitali, corruzione, contraffazione di mezzi di pagamento, criminalità informatica e criminalità
organizzata.
In funzione dell'evoluzione della criminalità, il Consiglio può adottare una decisione europea che
individua altre sfere di criminalità che rispondono ai criteri di cui al presente paragrafo. Esso delibera
all'unanimità previa approvazione del Parlamento europeo.
2. Allorché il ravvicinamento delle disposizioni legislative e regolamentari degli Stati membri in
materia penale si rivela indispensabile per garantire l'attuazione efficace di una politica dell'Unione in
un settore che è stato oggetto di misure di armonizzazione, la legge quadro europea può stabilire
norme minime relative alla definizione dei reati e delle sanzioni nel settore in questione. Essa è
adottata secondo la stessa procedura utilizzata per l'adozione delle misure di armonizzazione in
questione, fatto salvo l'articolo III-264.
Trattato che adotta una Costituzione per l'Europa 125
954374_TRAITE_IT_101_150 06-01-2005 07:31 Pagina 125
3. Qualora un membro del Consiglio ritenga che un progetto di legge quadro europea di cui al
paragrafo 1 o 2 incida su aspetti fondamentali del suo ordinamento giudiziario penale, può chiedere
che il Consiglio europeo sia investito della questione. In tal caso, quando applicabile, la procedura di
cui all'articolo III396 è sospesa. Previa discussione e entro quattro mesi da tale sospensione, il
Consiglio europeo:
a) rinvia il progetto al Consiglio, il che pone fine alla sospensione della procedura di cui all'articolo
III396, qualora applicabile, oppure
b) chiede alla Commissione o al gruppo di Stati membri all'origine del progetto di presentare un
nuovo progetto; in tal caso, l'atto inizialmente proposto si considera non adottato.
4. Se entro la fine del periodo di cui al paragrafo 3 il Consiglio europeo non ha agito o se, entro
dodici mesi dalla presentazione di un nuovo progetto ai sensi del paragrafo 3, lettera b), la legge
quadro europea non è stata adottata ed almeno un terzo degli Stati membri desidera istituire una
cooperazione rafforzata sulla base del progetto di legge quadro in questione, essi ne informano il
Parlamento europeo, il Consiglio e la Commissione.
In tal caso l'autorizzazione a procedere alla cooperazione rafforzata di cui all'articolo I-44,
paragrafo 2 e all'articolo III-419, paragrafo 1 si considera concessa e si applicano le disposizioni sulla
cooperazione rafforzata.
Articolo III-272
La legge o legge quadro europea può stabilire misure per incentivare e sostenere l'azione degli Stati
membri nel campo della prevenzione della criminalità, ad esclusione di qualsiasi armonizzazione
delle disposizioni legislative e regolamentari degli Stati membri.
Articolo III-273
1. Eurojust ha il compito di sostenere e potenziare il coordinamento e la cooperazione tra le
autorità nazionali responsabili delle indagini e dell'azione penale contro la criminalità grave che
interessa due o più Stati membri o che richiede un'azione penale su basi comuni, sulla scorta delle
operazioni effettuate e delle informazioni fornite dalle autorità degli Stati membri e da Europol.
In questo contesto la legge europea determina la struttura, il funzionamento, la sfera d'azione e i
compiti di Eurojust. Tali compiti possono comprendere:
a) l'avvio di indagini penali, nonché la proposta di avvio di azioni penali esercitate dalle autorità
nazionali competenti, in particolare quelle relative a reati che ledono gli interessi finanziari
dell'Unione;
b) il coordinamento di indagini ed azioni penali di cui alla lettera a);
c) il potenziamento della cooperazione giudiziaria, anche attraverso la composizione dei conflitti di
competenza e tramite una stretta cooperazione con la Rete giudiziaria europea.
La legge europea fissa inoltre le modalità per associare il Parlamento europeo e i parlamenti nazionali
alla valutazione delle attività di Eurojust.
126 Parte III
954374_TRAITE_IT_101_150 06-01-2005 07:31 Pagina 126
2. Nel contesto delle azioni penali di cui al paragrafo 1, e fatto salvo l'articolo III274, gli atti ufficiali
di procedura giudiziaria sono eseguiti dai funzionari nazionali competenti.
Articolo III-274
1. Per combattere i reati che ledono gli interessi finanziari dell'Unione, una legge europea del
Consiglio può istituire una Procura europea a partire da Eurojust. Il Consiglio delibera all'unanimità,
previa approvazione del Parlamento europeo.
2. La Procura europea è competente per individuare, perseguire e rinviare a giudizio, eventualmente
in collegamento con Europol, gli autori di reati che ledono gli interessi finanziari dell'Unione, quali
definiti dalla legge europea prevista nel paragrafo 1, e i loro complici. Essa esercita l'azione penale per
tali reati dinanzi agli organi giurisdizionali competenti degli Stati membri.
3. La legge europea di cui al paragrafo 1 stabilisce lo statuto della Procura europea, le condizioni di
esercizio delle sue funzioni, le regole procedurali applicabili alle sue attività e all'ammissibilità delle
prove e le regole applicabili al controllo giurisdizionale degli atti procedurali che adotta nell'esercizio
delle sue funzioni.
4. Il Consiglio europeo può adottare, contemporaneamente o successivamente, una decisione
europea che modifica il paragrafo 1 allo scopo di estendere le attribuzioni della Procura europea alla
lotta contro la criminalità grave che presenta una dimensione transnazionale, e che modifica di
conseguenza il paragrafo 2 per quanto riguarda gli autori di reati gravi con ripercussioni in più Stati
membri e i loro complici. Il Consiglio europeo delibera all'unanimità previa approvazione del
Parlamento europeo e previa consultazione della Commissione.
SEZIONE 5
COOPERAZIONE DI POLIZIA
Articolo III-275
1. L'Unione sviluppa una cooperazione di polizia che associa tutte le autorità competenti degli Stati
membri, compresi i servizi di polizia, i servizi delle dogane e altri servizi incaricati dell'applicazione
della legge specializzati nel settore della prevenzione o dell'individuazione dei reati e delle relative
indagini.
2. Ai fini del paragrafo 1 la legge o legge quadro europea può stabilire misure riguardanti:
a) la raccolta, l'archiviazione, il trattamento, l'analisi e lo scambio delle pertinenti informazioni;
b) un sostegno alla formazione del personale e la cooperazione relativa allo scambio di personale,
alle attrezzature e alla ricerca in campo criminologico;
c) le tecniche investigative comuni ai fini dell'individuazione di forme gravi di criminalità
organizzata.
Trattato che adotta una Costituzione per l'Europa 127
954374_TRAITE_IT_101_150 06-01-2005 07:31 Pagina 127
3. Una legge o legge quadro europea del Consiglio può stabilire misure riguardanti la cooperazione
operativa tra le autorità di cui al presente articolo. Il Consiglio delibera all'unanimità previa
consultazione del Parlamento europeo.
Articolo III-276
1. Europol ha il compito di sostenere e potenziare l'azione delle autorità di polizia e degli altri
servizi incaricati dell'applicazione della legge degli Stati membri e la reciproca collaborazione nella
prevenzione e contrasto della criminalità grave che interessa due o più Stati membri, del terrorismo e
delle forme di criminalità che ledono un interesse comune oggetto di una politica dell'Unione.
2. La legge europea determina la struttura, il funzionamento, la sfera d'azione e i compiti di
Europol. Tali compiti possono comprendere:
a) la raccolta, l'archiviazione, il trattamento, l'analisi e lo scambio delle informazioni trasmesse, in
particolare dalle autorità degli Stati membri o di paesi o organismi terzi;
b) il coordinamento, l'organizzazione e lo svolgimento di indagini e di azioni operative, condotte
congiuntamente con le autorità competenti degli Stati membri o nel quadro di squadre
investigative comuni, eventualmente in collegamento con Eurojust.
La legge europea fissa inoltre le modalità di controllo delle attività di Europol da parte del Parlamento
europeo, controllo cui sono associati i parlamenti nazionali.
3. Qualsiasi azione operativa di Europol deve essere condotta in collegamento e d'intesa con le
autorità dello o degli Stati membri di cui interessa il territorio. L'applicazione di misure coercitive è di
competenza esclusiva delle pertinenti autorità nazionali.
Articolo III-277
Una legge o legge quadro europea del Consiglio stabilisce le condizioni e i limiti entro i quali le
autorità competenti degli Stati membri di cui agli articoli III270 e III-275 possono operare nel
territorio di un altro Stato membro in collegamento e d'intesa con le autorità di quest'ultimo. Il
Consiglio delibera all'unanimità previa consultazione del Parlamento europeo.
128 Parte III
954374_TRAITE_IT_101_150 06-01-2005 07:31 Pagina 128
CAPO V
SETTORI NEI QUALI L'UNIONE PUÒ DECIDERE
DI SVOLGERE UN'AZIONE DI SOSTEGNO,
DI COORDINAMENTO O DI COMPLEMENTO
SEZIONE 1
SANITÀ PUBBLICA
Articolo III-278
1. Nella definizione e nell'attuazione di tutte le politiche e azioni dell'Unione è garantito un livello
elevato di protezione della salute umana.
L'azione dell'Unione, che completa le politiche nazionali, si indirizza al miglioramento della sanità
pubblica, alla prevenzione delle malattie e affezioni umane e all'eliminazione delle fonti di pericolo
per la salute fisica e mentale. Tale azione comprende inoltre:
a) la lotta contro i grandi flagelli - favorendo la ricerca su cause, propagazione e prevenzione -
l'informazione e l'educazione in materia sanitaria;
b) la sorveglianza, l'allarme e la lotta contro gravi minacce per la salute a carattere transfrontaliero.
L'Unione completa l'azione degli Stati membri, comprese l'informazione e la prevenzione, volta a
ridurre gli effetti nocivi per la salute umana derivanti dall'uso di stupefacenti.
2. L'Unione incoraggia la cooperazione tra gli Stati membri nei settori di cui al presente articolo e,
se necessario, ne appoggia l'azione. Essa incoraggia in particolare la cooperazione tra gli Stati membri
per migliorare la complementarità dei loro servizi sanitari nelle regioni di frontiera.
Gli Stati membri coordinano tra loro, in collegamento con la Commissione, le rispettive politiche e i
rispettivi programmi nei settori di cui al paragrafo 1. La Commissione può prendere, in stretto
contatto con gli Stati membri, ogni iniziativa utile a promuovere detto coordinamento, in particolare
iniziative finalizzate alla definizione di orientamenti e indicatori, all'organizzazione di scambi di
migliori pratiche e alla preparazione di elementi necessari per il controllo e la valutazione periodici. Il
Parlamento europeo è pienamente informato.
3. L'Unione e gli Stati membri favoriscono la cooperazione con i paesi terzi e con le organizzazioni
internazionali competenti in materia di sanità pubblica.
Trattato che adotta una Costituzione per l'Europa 129
954374_TRAITE_IT_101_150 06-01-2005 07:31 Pagina 129
4. In deroga all'articolo I-12, paragrafo 5 e all'articolo I-17, lettera a) e in conformità dell'articolo I-
14, paragrafo 2, lettera k), la legge o legge quadro europea contribuisce alla realizzazione degli
obiettivi previsti dal presente articolo, stabilendo le seguenti misure per affrontare i problemi comuni
di sicurezza:
a) misure che fissino parametri elevati di qualità e sicurezza degli organi e sostanze di origine
umana, del sangue e degli emoderivati; tali misure non ostano a che gli Stati membri mantengano
o introducano misure protettive più rigorose;
b) misure nei settori veterinario e fitosanitario il cui obiettivo diretto sia la protezione della sanità
pubblica;
c) misure che fissino parametri elevati di qualità e sicurezza dei medicinali e dei dispositivi di
impiego medico;
d) misure concernenti la sorveglianza, l'allarme e la lotta contro gravi minacce per la salute a
carattere transfrontaliero.
La legge o legge quadro europea è adottata previa consultazione del Comitato delle regioni e del
Comitato economico e sociale.
5. La legge o legge quadro europea può anche stabilire misure di incentivazione per proteggere e
migliorare la salute umana, in particolare per lottare contro i grandi flagelli che si propagano oltre
frontiera, e misure il cui obiettivo diretto sia la protezione della sanità pubblica in relazione al tabacco
e all'abuso di alcol, ad esclusione di qualsiasi armonizzazione delle disposizioni legislative e
regolamentari degli Stati membri. Essa è adottata previa consultazione del Comitato delle regioni e
del Comitato economico e sociale.
6. Ai fini del presente articolo, il Consiglio, su proposta della Commissione, può altresì adottare
raccomandazioni.
7. L'azione dell'Unione rispetta le responsabilità degli Stati membri per la definizione della loro
politica sanitaria e per l'organizzazione e la fornitura di servizi sanitari e assistenza medica. Le
responsabilità degli Stati membri includono la gestione dei servizi sanitari e dell'assistenza medica e
l'assegnazione delle risorse loro destinate. Le misure di cui al paragrafo 4, lettera a) non pregiudicano
le disposizioni nazionali sulla donazione e l'impiego medico di organi e sangue.
130 Parte III
954374_TRAITE_IT_101_150 06-01-2005 07:31 Pagina 130
SEZIONE 2
INDUSTRIA
Articolo III-279
1. L'Unione e gli Stati membri provvedono affinché siano assicurate le condizioni necessarie alla
competitività dell'industria dell'Unione.
A tal fine, nell'ambito di un sistema di mercati aperti e concorrenziali, la loro azione è intesa:
a) ad accelerare l'adattamento dell'industria alle trasformazioni strutturali;
b) a promuovere un ambiente favorevole all'iniziativa e allo sviluppo delle imprese di tutta l'Unione,
in particolare delle piccole e medie imprese;
c) a promuovere un ambiente favorevole alla cooperazione tra imprese;
d) a favorire un migliore sfruttamento del potenziale industriale delle politiche d'innovazione, di
ricerca e di sviluppo tecnologico.
2. Gli Stati membri si consultano reciprocamente in collegamento con la Commissione e, per
quanto è necessario, coordinano le loro azioni. La Commissione può prendere ogni iniziativa utile a
promuovere detto coordinamento, in particolare iniziative finalizzate alla definizione di orientamenti
e indicatori, all'organizzazione di scambi di migliori pratiche e alla preparazione di elementi necessari
per il controllo e la valutazione periodici. Il Parlamento europeo è pienamente informato.
3. L'Unione contribuisce alla realizzazione degli obiettivi di cui al paragrafo 1 attraverso politiche e
azioni da essa attuate ai sensi di altre disposizioni della Costituzione. La legge o legge quadro europea
può stabilire misure specifiche destinate a sostenere le azioni svolte negli Stati membri al fine di
realizzare gli obiettivi di cui al paragrafo 1, ad esclusione di qualsiasi armonizzazione delle
disposizioni legislative e regolamentari degli Stati membri. Essa è adottata previa consultazione del
Comitato economico e sociale.
La presente sezione non costituisce una base per l'introduzione da parte dell'Unione di qualsivoglia
misura che possa generare distorsioni di concorrenza o che comporti disposizioni fiscali o
disposizioni relative ai diritti e interessi dei lavoratori dipendenti.
SEZIONE 3
CULTURA
Articolo III-280
1. L'Unione contribuisce al pieno sviluppo delle culture degli Stati membri nel rispetto delle
diversità nazionali e regionali, evidenziando nel contempo il patrimonio culturale comune.
Trattato che adotta una Costituzione per l'Europa 131
954374_TRAITE_IT_101_150 06-01-2005 07:31 Pagina 131
2. L'azione dell'Unione è intesa ad incoraggiare la cooperazione tra Stati membri e, se necessario, a
sostenere e a completare l'azione di questi ultimi nei seguenti settori:
a) miglioramento della conoscenza e della diffusione della cultura e della storia dei popoli europei;
b) conservazione e salvaguardia del patrimonio culturale di importanza europea;
c) scambi culturali non commerciali;
d) creazione artistica e letteraria, compreso il settore audiovisivo.
3. L'Unione e gli Stati membri favoriscono la cooperazione con i paesi terzi e le organizzazioni
internazionali competenti in materia di cultura, in particolare con il Consiglio d'Europa.
4. L'Unione tiene conto degli aspetti culturali nell'azione che svolge a norma di altre disposizioni
della Costituzione, in particolare al fine di rispettare e promuovere la diversità delle culture.
5. Per contribuire alla realizzazione degli obiettivi previsti al presente articolo:
a) la legge o legge quadro europea stabilisce azioni di incentivazione, ad esclusione di qualsiasi
armonizzazione delle disposizioni legislative e regolamentari degli Stati membri. Essa è adottata
previa consultazione del Comitato delle regioni;
b) il Consiglio, su proposta della Commissione, adotta raccomandazioni.
SEZIONE 4
TURISMO
Articolo III-281
1. L'Unione completa l'azione degli Stati membri nel settore del turismo, in particolare
promuovendo la competitività delle imprese dell'Unione in tale settore.
A tal fine l'azione dell'Unione intende:
a) incoraggiare la creazione di un ambiente propizio allo sviluppo delle imprese in detto settore;
b) favorire la cooperazione tra Stati membri, in particolare attraverso lo scambio delle buone
pratiche.
2. La legge o legge quadro europea stabilisce le misure specifiche destinate a completare le azioni
svolte negli Stati membri al fine di realizzare gli obiettivi di cui al presente articolo, ad esclusione di
qualsiasi armonizzazione delle disposizioni legislative e regolamentari degli Stati membri.
132 Parte III
954374_TRAITE_IT_101_150 06-01-2005 07:31 Pagina 132
SEZIONE 5
ISTRUZIONE, GIOVENTÙ, SPORT
E FORMAZIONE PROFESSIONALE
Articolo III-282
1. L'Unione contribuisce allo sviluppo di un'istruzione di qualità incentivando la cooperazione tra
Stati membri e, se necessario, sostenendone e completandone l'azione. Rispetta pienamente la
responsabilità degli Stati membri per quanto riguarda il contenuto dell'insegnamento e
l'organizzazione del sistema di istruzione, come pure le diversità culturali e linguistiche.
L'Unione contribuisce alla promozione dei profili europei dello sport, tenendo conto delle sue
specificità, delle sue strutture fondate sul volontariato e della sua funzione sociale e educativa.
L'azione dell'Unione è intesa:
a) a sviluppare la dimensione europea dell'istruzione, in particolare mediante l'apprendimento e la
diffusione delle lingue degli Stati membri;
b) a favorire la mobilità degli studenti e degli insegnanti, promuovendo tra l'altro il riconoscimento
accademico dei diplomi e dei periodi di studio;
c) a promuovere la cooperazione tra gli istituti di insegnamento;
d) a sviluppare lo scambio di informazioni e di esperienze sui problemi comuni dei sistemi di
istruzione degli Stati membri;
e) a favorire lo sviluppo degli scambi di giovani e di animatori di attività socioeducative e a
incoraggiare la partecipazione dei giovani alla vita democratica dell'Europa;
f) a incoraggiare lo sviluppo dell'istruzione a distanza;
g) a sviluppare la dimensione europea dello sport, promuovendo l'imparzialità e l'apertura nelle
competizioni sportive e la cooperazione tra gli organismi responsabili dello sport e proteggendo
l'integrità fisica e morale degli sportivi, in particolare dei giovani sportivi.
2. L'Unione e gli Stati membri favoriscono la cooperazione con i paesi terzi e le organizzazioni
internazionali competenti in materia di istruzione e di sport, in particolare con il Consiglio d'Europa.
3. Per contribuire alla realizzazione degli obiettivi previsti al presente articolo:
a) la legge o legge quadro europea stabilisce azioni di incentivazione, ad esclusione di qualsiasi
armonizzazione delle disposizioni legislative e regolamentari degli Stati membri. È adottata
previa consultazione del Comitato delle regioni e del Comitato economico e sociale;
b) il Consiglio, su proposta della Commissione, adotta raccomandazioni.
Trattato che adotta una Costituzione per l'Europa 133
954374_TRAITE_IT_101_150 06-01-2005 07:31 Pagina 133
Articolo III-283
1. L'Unione attua una politica di formazione professionale che sostiene e completa le azioni degli
Stati membri, nel pieno rispetto della responsabilità di questi ultimi per quanto riguarda il contenuto
e l'organizzazione della formazione professionale.
L'azione dell'Unione è intesa:
a) a facilitare l'adeguamento alle trasformazioni industriali, in particolare attraverso la formazione e
la riconversione professionale;
b) a migliorare la formazione professionale iniziale e la formazione permanente, per agevolare
l'inserimento e il reinserimento professionale sul mercato del lavoro;
c) a facilitare l'accesso alla formazione professionale e a favorire la mobilità degli istruttori e delle
persone in formazione, in particolare dei giovani;
d) a stimolare la cooperazione in materia di formazione tra istituti di insegnamento o di formazione
professionale e imprese;
e) a sviluppare lo scambio di informazioni e di esperienze sui problemi comuni dei sistemi di
formazione degli Stati membri.
2. L'Unione e gli Stati membri favoriscono la cooperazione con i paesi terzi e le organizzazioni
internazionali competenti in materia di formazione professionale.
3. Per contribuire alla realizzazione degli obiettivi previsti al presente articolo:
a) la legge o legge quadro europea stabilisce le misure necessarie, ad esclusione di qualsiasi
armonizzazione delle disposizioni legislative e regolamentari degli Stati membri. È adottata
previa consultazione del Comitato delle regioni e del Comitato economico e sociale;
b) il Consiglio, su proposta della Commissione, adotta raccomandazioni.
SEZIONE 6
PROTEZIONE CIVILE
Articolo III-284
1. L'Unione incoraggia la cooperazione tra gli Stati membri al fine di rafforzare l'efficacia dei sistemi
di prevenzione e di protezione dalle calamità naturali o provocate dall'uomo.
L'azione dell'Unione è intesa a:
a) sostenere e completare l'azione degli Stati membri a livello nazionale, regionale e locale
concernente la prevenzione dei rischi, la preparazione degli attori della protezione civile negli
134 Parte III
954374_TRAITE_IT_101_150 06-01-2005 07:31 Pagina 134
Stati membri e l'intervento in caso di calamità naturali o provocate dall'uomo all'interno
dell'Unione;
b) promuovere una cooperazione operativa rapida ed efficace all'interno dell'Unione tra i servizi di
protezione civile nazionali;
c) favorire la coerenza delle azioni intraprese a livello internazionale in materia di protezione civile.
2. La legge o legge quadro europea stabilisce le misure necessarie per contribuire alla realizzazione
degli obiettivi di cui al paragrafo 1, ad esclusione di qualsiasi armonizzazione delle disposizioni
legislative e regolamentari degli Stati membri.
SEZIONE 7
COOPERAZIONE AMMINISTRATIVA
Articolo III-285
1. L'attuazione effettiva del diritto dell'Unione da parte degli Stati membri, essenziale per il buon
funzionamento dell'Unione, è considerata una questione di interesse comune.
2. L'Unione può sostenere gli sforzi degli Stati membri volti a migliorare la loro capacità
amministrativa di attuare il diritto dell'Unione. Tale azione può consistere in particolare nel facilitare
lo scambio di informazioni e di funzionari pubblici e nel sostenere programmi di formazione.
Nessuno Stato membro è tenuto ad avvalersi di tale sostegno. La legge europea stabilisce le misure
necessarie a tal fine, ad esclusione di qualsiasi armonizzazione delle disposizioni legislative e
regolamentari degli Stati membri.
3. Il presente articolo non pregiudica l'obbligo degli Stati membri di attuare il diritto dell'Unione né
le prerogative e i doveri della Commissione. Esso non pregiudica le altre disposizioni della
Costituzione che prevedono la cooperazione amministrativa fra gli Stati membri e fra questi ultimi e
l'Unione.
TITOLO IV
ASSOCIAZIONE DEI PAESI E TERRITORI D'OLTREMARE
Articolo III-286
1. I paesi e territori non europei che mantengono con la Danimarca, la Francia, i Paesi Bassi e il
Regno Unito delle relazioni particolari sono associati all'Unione. Questi paesi e territori, qui di
seguito chiamati «paesi e territori», sono enumerati nell'allegato II.
Il presente titolo si applica alla Groenlandia fatte salve le disposizioni specifiche del protocollo
concernente il regime particolare applicabile alla Groenlandia.
Trattato che adotta una Costituzione per l'Europa 135
954374_TRAITE_IT_101_150 06-01-2005 07:31 Pagina 135
2. Scopo dell'associazione è promuovere lo sviluppo economico e sociale dei paesi e territori e
instaurare strette relazioni economiche tra essi e l'Unione.
L'associazione deve in via prioritaria permettere di favorire gli interessi degli abitanti di questi paesi e
territori e la loro prosperità, in modo da condurli allo sviluppo economico, sociale e culturale che
attendono.
Articolo III-287
L'associazione persegue gli obiettivi seguenti:
a) gli Stati membri applicano agli scambi commerciali con i paesi e territori il regime che si
accordano tra di loro in virtù della Costituzione;
b) ciascun paese o territorio applica agli scambi commerciali con gli Stati membri e gli altri paesi e
territori il regime che applica allo Stato europeo con il quale mantiene relazioni particolari;
c) gli Stati membri contribuiscono agli investimenti richiesti dallo sviluppo progressivo dei paesi e
territori;
d) per gli investimenti finanziati dall'Unione, la partecipazione alle aggiudicazioni e alle forniture è
aperta, a parità di condizioni, a tutte le persone fisiche e giuridiche appartenenti agli Stati membri
e ai paesi e territori;
e) nelle relazioni fra gli Stati membri e i paesi e territori, il diritto di stabilimento dei cittadini e delle
società è regolato conformemente alle disposizioni del titolo III, capo I, sezione 2, sottosezione 2
relativa alla libertà di stabilimento e in applicazione delle procedure previste in tale sottosezione,
nonché su una base non discriminatoria, fatti salvi gli atti adottati in virtù dell'articolo III-291.
Articolo III-288
1. Le importazioni originarie dei paesi e territori beneficiano, all'entrata negli Stati membri, del
divieto dei dazi doganali fra Stati membri previsto dalla Costituzione.
2. All'entrata in ciascun paese e territorio i dazi doganali gravanti sulle importazioni dagli Stati
membri e dagli altri paesi e territori sono vietati conformemente all'articolo III-151, paragrafo 4.
3. Tuttavia, i paesi e territori possono riscuotere dei dazi doganali che rispondano alle necessità del
loro sviluppo e ai bisogni della loro industrializzazione o dazi di carattere fiscale che abbiano per
scopo di alimentare il loro bilancio.
I dazi di cui al primo comma non possono eccedere quelli gravanti sulle importazioni dei prodotti in
provenienza dallo Stato membro con il quale ciascun paese o territorio mantiene relazioni
particolari.
136 Parte III
954374_TRAITE_IT_101_150 06-01-2005 07:31 Pagina 136
4. Il paragrafo 2 non è applicabile ai paesi e territori i quali, a causa degli obblighi internazionali
particolari cui sono soggetti, applicano già una tariffa doganale non discriminatoria.
5. L'introduzione o la modifica di dazi doganali gravanti sulle merci importate nei paesi e territori
non deve provocare, in linea di diritto o di fatto, una discriminazione diretta o indiretta tra le
importazioni in provenienza dai diversi Stati membri.
Articolo III-289
Se il livello dei dazi applicabili alle merci in provenienza da un paese terzo all'entrata in un paese o
territorio, avuto riguardo all'articolo III-288, paragrafo 1, è tale da provocare deviazioni di traffico a
detrimento di uno degli Stati membri, questo può domandare alla Commissione di proporre agli altri
Stati membri di prendere le misure necessarie per porre rimedio a questa situazione.
Articolo III-290
Fatte salve le disposizioni che regolano la sanità pubblica, la pubblica sicurezza e l'ordine pubblico, la
libertà di circolazione dei lavoratori dei paesi e territori negli Stati membri e dei lavoratori degli Stati
membri nei paesi e territori è regolata da atti adottati conformemente all'articolo III291.
Articolo III-291
Il Consiglio, su proposta della Commissione, adotta all'unanimità, muovendo dalle realizzazioni
acquisite nell'ambito dell'associazione tra i paesi e territori e l'Unione, le leggi, leggi quadro,
regolamenti e decisioni europei relativi alle modalità e alla procedura dell'associazione tra i paesi e
territori e l'Unione. Tali leggi e leggi quadro sono adottate previa consultazione del Parlamento
europeo.
TITOLO V
AZIONE ESTERNA DELL'UNIONE
CAPO I
DISPOSIZIONI DI APPLICAZIONE GENERALE
Articolo III-292
1. L'azione dell'Unione sulla scena internazionale si fonda sui principi che ne hanno informato la
creazione, lo sviluppo e l'allargamento e che essa si prefigge di promuovere nel resto del mondo:
democrazia, Stato di diritto, universalità e indivisibilità dei diritti dell'uomo e delle libertà
fondamentali, rispetto della dignità umana, principi di uguaglianza e di solidarietà e rispetto dei
principi della Carta delle Nazioni Unite e del diritto internazionale.
Trattato che adotta una Costituzione per l'Europa 137
954374_TRAITE_IT_101_150 06-01-2005 07:31 Pagina 137
L'Unione si adopera per sviluppare relazioni e istituire partenariati con i paesi terzi e con le
organizzazioni internazionali, regionali o mondiali, che condividono i principi di cui al primo
comma. Essa promuove soluzioni multilaterali ai problemi comuni, in particolare nell'ambito delle
Nazioni Unite.
2. L'Unione definisce e attua politiche comuni e azioni e opera per assicurare un elevato livello di
cooperazione in tutti i settori delle relazioni internazionali al fine di:
a) salvaguardare i suoi valori, i suoi interessi fondamentali, la sua sicurezza, la sua indipendenza e la
sua integrità;
b) consolidare e sostenere la democrazia, lo Stato di diritto, i diritti dell'uomo e i principi del diritto
internazionale;
c) preservare la pace, prevenire i conflitti e rafforzare la sicurezza internazionale, conformemente
agli obiettivi e ai principi della Carta delle Nazioni Unite, nonché ai principi dell'Atto finale di
Helsinki e agli obiettivi della Carta di Parigi, compresi quelli relativi alle frontiere esterne;
d) favorire lo sviluppo sostenibile dei paesi in via di sviluppo sul piano economico, sociale e
ambientale, con l'obiettivo primo di eliminare la povertà;
e) incoraggiare l'integrazione di tutti i paesi nell'economia mondiale, anche attraverso la progressiva
abolizione delle restrizioni agli scambi internazionali;
f) contribuire alla messa a punto di misure internazionali volte a preservare e migliorare la qualità
dell'ambiente e la gestione sostenibile delle risorse naturali mondiali, al fine di assicurare lo
sviluppo sostenibile;
g) aiutare le popolazioni, i paesi e le regioni colpiti da calamità naturali o provocate dall'uomo;
h) promuovere un sistema internazionale basato su una cooperazione multilaterale rafforzata e il
buon governo mondiale.
3. Nell'elaborazione e attuazione dell'azione esterna nei vari settori compresi nel presente titolo e
delle altre politiche nei loro aspetti esterni, l'Unione rispetta i principi e persegue gli obiettivi di cui ai
paragrafi 1 e 2.
L'Unione assicura la coerenza tra i vari settori dell'azione esterna e tra questi e le altre politiche. Il
Consiglio e la Commissione, assistiti dal ministro degli affari esteri dell'Unione, garantiscono tale
coerenza e cooperano a questo fine.
Articolo III-293
1. Il Consiglio europeo individua gli interessi e obiettivi strategici dell'Unione sulla base dei principi
e obiettivi enunciati all'articolo III-292.
138 Parte III
954374_TRAITE_IT_101_150 06-01-2005 07:31 Pagina 138
Le decisioni europee del Consiglio europeo sugli interessi e gli obiettivi strategici dell'Unione
riguardano la politica estera e di sicurezza comune e altri settori dell'azione esterna dell'Unione.
Possono riferirsi alle relazioni dell'Unione con un paese o una regione o essere improntate ad un
approccio tematico. Esse fissano la rispettiva durata e i mezzi che l'Unione e gli Stati membri devono
mettere a disposizione.
Il Consiglio europeo delibera all'unanimità su raccomandazione del Consiglio adottata da
quest'ultimo secondo le modalità previste per ciascun settore. Le decisioni europee del Consiglio
europeo sono attuate secondo le procedure previste dalla Costituzione.
2. Il ministro degli affari esteri dell'Unione, per il settore della politica estera e di sicurezza comune,
e la Commissione, per gli altri settori dell'azione esterna, possono presentare proposte congiunte al
Consiglio.
CAPO II
POLITICA ESTERA E DI SICUREZZA COMUNE
SEZIONE 1
DISPOSIZIONI COMUNI
Articolo III-294
1. Nel quadro dei principi e degli obiettivi dell'azione esterna, l'Unione stabilisce ed attua una
politica estera e di sicurezza comune estesa a tutti i settori della politica estera e di sicurezza.
2. Gli Stati membri sostengono attivamente e senza riserve la politica estera e di sicurezza comune
in uno spirito di lealtà e di solidarietà reciproca.
Gli Stati membri operano congiuntamente per rafforzare e sviluppare la reciproca solidarietà politica.
Si astengono da qualsiasi azione contraria agli interessi dell'Unione o tale da comprometterne
l'efficacia come elemento di coesione nelle relazioni internazionali.
Il Consiglio e il ministro degli affari esteri dell'Unione provvedono affinché detti principi siano
rispettati.
3. L'Unione conduce la politica estera e di sicurezza comune:
a) definendo gli orientamenti generali,
b) adottando decisioni europee che definiscono:
i) le azioni che l'Unione deve intraprendere,
ii) le posizioni che l'Unione deve adottare,
Trattato che adotta una Costituzione per l'Europa 139
954374_TRAITE_IT_101_150 06-01-2005 07:31 Pagina 139
iii) le modalità di attuazione delle decisioni europee di cui ai punti i) e ii),
c) rafforzando la cooperazione sistematica tra gli Stati membri per la conduzione della loro politica.
Articolo III-295
1. Il Consiglio europeo definisce gli orientamenti generali della politica estera e di sicurezza
comune, comprese le questioni che hanno implicazioni in materia di difesa.
Qualora lo esigano sviluppi internazionali, il presidente del Consiglio europeo convoca una riunione
straordinaria dello stesso per definire le linee strategiche della politica dell'Unione dinanzi a tali
sviluppi.
2. Il Consiglio adotta le decisioni europee necessarie per la definizione e l'attuazione della politica
estera e di sicurezza comune in base agli orientamenti generali e alle linee strategiche definiti dal
Consiglio europeo.
Articolo III-296
1. Il ministro degli affari esteri dell'Unione, che presiede il Consiglio «Affari esteri», contribuisce con
proposte all'elaborazione della politica estera e di sicurezza comune e assicura l'attuazione delle
decisioni europee adottate dal Consiglio europeo e dal Consiglio.
2. Il ministro degli affari esteri rappresenta l'Unione per le materie che rientrano nella politica estera
e di sicurezza comune. Conduce, a nome dell'Unione, il dialogo politico con i terzi ed esprime la
posizione dell'Unione nelle organizzazioni internazionali e in seno alle conferenze internazionali.
3. Nell'esecuzione delle sue funzioni, il ministro degli affari esteri dell'Unione si avvale di un
servizio europeo per l'azione esterna. Il servizio lavora in collaborazione con i servizi diplomatici
degli Stati membri ed è composto da funzionari dei servizi competenti del segretariato generale del
Consiglio e della Commissione e da personale distaccato dai servizi diplomatici nazionali.
L'organizzazione e il funzionamento del servizio europeo per l'azione esterna sono fissati da una
decisione europea del Consiglio. Il Consiglio delibera su proposta del ministro degli affari esteri
dell'Unione, previa consultazione del Parlamento europeo e previa approvazione della Commissione.
Articolo III-297
1. Quando una situazione internazionale richiede un intervento operativo dell'Unione, il Consiglio
adotta le decisioni europee necessarie. Tali decisioni definiscono gli obiettivi, la portata e i mezzi di
cui l'Unione deve disporre e le condizioni di attuazione dell'azione e, se necessario, la durata.
Se si produce un cambiamento di circostanze che ha una netta incidenza su una questione oggetto di
tale decisione europea, il Consiglio rivede i principi e gli obiettivi di detta decisione e adotta le
decisioni europee necessarie.
140 Parte III
954374_TRAITE_IT_101_150 06-01-2005 07:31 Pagina 140
2. Le decisioni europee di cui al paragrafo 1 vincolano gli Stati membri nelle loro prese di posizione
e nella conduzione della loro azione.
3. Qualsiasi presa di posizione o azione nazionale prevista in applicazione di una decisione europea
di cui al paragrafo 1 forma oggetto di informazione da parte dello Stato membro interessato entro
termini che permettano, se necessario, una concertazione preliminare in sede di Consiglio. L'obbligo
dell'informazione preliminare non è applicabile per le misure di semplice recepimento di detta
decisione sul piano nazionale.
4. In caso di assoluta necessità connessa con l'evoluzione della situazione e in mancanza di una
revisione della decisione europea di cui al paragrafo 1, gli Stati membri possono prendere d'urgenza
le misure necessarie, tenuto conto degli obiettivi generali di detta decisione. Lo Stato membro che
prende tali misure ne informa immediatamente il Consiglio.
5. In caso di difficoltà rilevanti nell'applicazione di una decisione europea di cui al presente articolo,
uno Stato membro investe della questione il Consiglio, che delibera al riguardo e ricerca le soluzioni
appropriate. Queste non possono essere in contrasto con gli obiettivi dell'azione né nuocere alla sua
efficacia.
Articolo III-298
Il Consiglio adotta decisioni europee che definiscono la posizione dell'Unione su una questione
particolare di natura geografica o tematica. Gli Stati membri provvedono affinché le politiche
nazionali siano conformi alle posizioni dell'Unione.
Articolo III-299
1. Ogni Stato membro, il ministro degli affari esteri dell'Unione o quest'ultimo con l'appoggio della
Commissione può sottoporre al Consiglio questioni relative alla politica estera e di sicurezza comune
e presentargli rispettivamente iniziative o proposte.
2. Nei casi che richiedono una decisione rapida, il ministro degli affari esteri dell'Unione convoca,
d'ufficio o a richiesta di uno Stato membro, una sessione straordinaria del Consiglio, entro un
termine di quarantotto ore o, in caso di emergenza, entro un termine più breve.
Articolo III-300
1. Le decisioni europee di cui al presente capo sono adottate dal Consiglio che delibera
all'unanimità.
In caso di astensione dal voto, ciascun membro del Consiglio può motivare la propria astensione con
una dichiarazione formale. In tal caso non è obbligato ad applicare la decisione europea, ma accetta
che questa impegni l'Unione. In uno spirito di reciproca solidarietà, lo Stato membro interessato si
astiene da azioni che possano contrastare o impedire l'azione dell'Unione basata su tale decisione e gli
altri Stati membri rispettano la sua posizione. Qualora i membri del Consiglio che motivano in tal
modo l'astensione rappresentino almeno un terzo degli Stati membri che totalizzano almeno un
terzo della popolazione dell'Unione, la decisione non è adottata.
Trattato che adotta una Costituzione per l'Europa 141
954374_TRAITE_IT_101_150 06-01-2005 07:31 Pagina 141
2. In deroga al paragrafo 1, il Consiglio delibera a maggioranza qualificata:
a) quando adotta una decisione europea che definisce un'azione o una posizione dell'Unione, sulla
base di una decisione europea del Consiglio europeo relativa agli interessi e obiettivi strategici
dell'Unione di cui all'articolo III-293, paragrafo 1;
b) quando adotta una decisione europea che definisce un'azione o una posizione dell'Unione in base
a una proposta del ministro degli affari esteri dell'Unione presentata in seguito a una richiesta
specifica rivolta a quest'ultimo dal Consiglio europeo di sua iniziativa o su iniziativa del ministro;
c) quando adotta una decisione europea che attua una decisione europea che definisce un'azione o
una posizione dell'Unione;
d) quando adotta una decisione europea relativa alla nomina di un rappresentante speciale ai sensi
dell'articolo III-302.
Se un membro del Consiglio dichiara che, per vitali ed espliciti motivi di politica nazionale, intende
opporsi all'adozione di una decisione europea che richiede la maggioranza qualificata, non si procede
alla votazione. Il ministro degli affari esteri dell'Unione cerca, in stretta consultazione con lo Stato
membro interessato, una soluzione accettabile per quest'ultimo. In mancanza di un risultato il
Consiglio, deliberando a maggioranza qualificata, può chiedere che della questione sia investito il
Consiglio europeo, in vista di una decisione europea all'unanimità.
3. Conformemente all'articolo I-40, paragrafo 7, il Consiglio europeo può adottare all'unanimità
una decisione europea che preveda che il Consiglio delibera a maggioranza qualificata in casi diversi
da quelli contemplati al paragrafo 2 del presente articolo.
4. I paragrafi 2 e 3 non si applicano alle decisioni che hanno implicazioni militari o che rientrano
nel settore della difesa.
Articolo III-301
1. Quando il Consiglio europeo o il Consiglio ha definito un approccio comune dell'Unione ai sensi
dell'articolo I-40, paragrafo 5, il ministro degli affari esteri dell'Unione e i ministri degli affari esteri
degli Stati membri coordinano le attività nell'ambito del Consiglio.
2. Le missioni diplomatiche degli Stati membri e le delegazioni dell'Unione nei paesi terzi e presso
le organizzazioni internazionali cooperano tra di loro e contribuiscono alla formulazione e
all'attuazione dell'approccio comune di cui al paragrafo 1.
Articolo III-302
Il Consiglio può nominare, su proposta del ministro degli affari esteri dell'Unione, un rappresentante
speciale al quale conferisce un mandato per questioni politiche specifiche. Il rappresentante speciale
esercita il mandato sotto l'autorità del ministro.
142 Parte III
954374_TRAITE_IT_101_150 06-01-2005 07:31 Pagina 142
Articolo III-303
L'Unione può concludere accordi con uno o più Stati o organizzazioni internazionali nei settori di
pertinenza del presente capo.
Articolo III-304
1. Il ministro degli affari esteri dell'Unione consulta e informa il Parlamento europeo
conformemente all'articolo I-40, paragrafo 8 e all'articolo I-41, paragrafo 8. Egli provvede affinché
le opinioni del Parlamento europeo siano debitamente prese in considerazione. I rappresentanti
speciali possono essere associati all'informazione del Parlamento europeo.
2. il Parlamento europeo può rivolgere interrogazioni o formulare raccomandazioni al Consiglio e
al ministro degli affari esteri dell'Unione. Esso procede due volte all'anno a un dibattito sui progressi
compiuti nell'attuazione della politica estera e di sicurezza comune, compresa la politica di sicurezza
e di difesa comune.
Articolo III-305
1. Gli Stati membri coordinano la propria azione nelle organizzazioni internazionali e in occasione
di conferenze internazionali. In queste sedi essi difendono le posizioni dell'Unione. Il ministro degli
affari esteri dell'Unione assicura l'organizzazione di tale coordinamento.
Nelle organizzazioni internazionali e in occasione di conferenze internazionali alle quali non tutti gli
Stati membri partecipano, quelli che vi partecipano difendono le posizioni dell'Unione.
2. Conformemente all'articolo I-16, paragrafo 2, gli Stati membri rappresentati nelle organizzazioni
internazionali o nelle conferenze internazionali alle quali non tutti gli Stati membri partecipano
tengono informati questi ultimi e il ministro degli affari esteri dell'Unione in merito a ogni questione
di interesse comune.
Gli Stati membri che sono anche membri del Consiglio di sicurezza delle Nazioni Unite si concertano
e tengono pienamente informati gli altri Stati membri e il ministro degli affari esteri dell'Unione. Gli
Stati membri che sono membri del Consiglio di sicurezza difenderanno, nell'esercizio delle loro
funzioni, le posizioni e gli interessi dell'Unione, fatte salve le responsabilità che incombono loro in
forza della Carta delle Nazioni Unite.
Allorché l'Unione ha definito una posizione su un tema all'ordine del giorno del Consiglio di
sicurezza delle Nazioni Unite, gli Stati membri che vi partecipano chiedono che il ministro degli affari
esteri dell'Unione sia invitato a presentare la posizione dell'Unione.
Articolo III-306
Le missioni diplomatiche e consolari degli Stati membri e le delegazioni dell'Unione nei paesi terzi e
nelle conferenze internazionali e le loro rappresentanze presso le organizzazioni internazionali
cooperano al fine di garantire il rispetto e l'attuazione delle decisioni europee che definiscono
posizioni e azioni dell'Unione adottate in virtù del presente capo. Esse intensificano la cooperazione
procedendo a scambi di informazioni e a valutazioni comuni.
Trattato che adotta una Costituzione per l'Europa 143
954374_TRAITE_IT_101_150 06-01-2005 07:31 Pagina 143
Esse contribuiscono all'attuazione del diritto di tutela dei cittadini europei nel territorio dei paesi terzi
di cui all'articolo I-10, paragrafo 2, lettera c) e delle misure adottate in applicazione
dell'articolo III127.
Articolo III-307
1. Fatto salvo l'articolo III-344, un comitato politico e di sicurezza vigila sulla situazione
internazionale nei settori che rientrano nella politica estera e di sicurezza comune e contribuisce a
definire le politiche formulando pareri per il Consiglio, a richiesta di questo, del ministro degli affari
esteri dell'Unione o di propria iniziativa. Esso controlla altresì l'attuazione delle politiche concordate,
fatte salve le competenze del ministro degli affari esteri dell'Unione.
2. Nel quadro del presente capo, il comitato politico e di sicurezza esercita, sotto la responsabilità
del Consiglio e del ministro degli affari esteri dell'Unione, il controllo politico e la direzione strategica
delle operazioni di gestione delle crisi previste all'articolo III-309.
Ai fini di un'operazione di gestione delle crisi e per la durata della stessa, quali sono determinate dal
Consiglio, quest'ultimo può autorizzare il comitato a prendere le misure appropriate in merito al
controllo politico e alla direzione strategica dell'operazione.
Articolo III-308
L'attuazione della politica estera e di sicurezza comune lascia impregiudicata l'applicazione delle
procedure e la rispettiva portata delle attribuzioni delle istituzioni previste dalla Costituzione per
l'esercizio delle competenze dell'Unione di cui agli articoli da I13 a I15 e all'articolo I-17.
L'attuazione delle politiche previste in tali articoli lascia parimenti impregiudicata l'applicazione delle
procedure e la rispettiva portata delle attribuzioni delle istituzioni previste dalla Costituzione per
l'esercizio delle competenze dell'Unione a titolo del presente capo.
SEZIONE 2
POLITICA DI SICUREZZA E DI DIFESA COMUNE
Articolo III-309
1. Le missioni di cui all'articolo I-41, paragrafo 1, nelle quali l'Unione può ricorrere a mezzi civili e
militari, comprendono le azioni congiunte in materia di disarmo, le missioni umanitarie e di
soccorso, le missioni di consulenza e assistenza in materia militare, le missioni di prevenzione dei
conflitti e di mantenimento della pace e le missioni di unità di combattimento per la gestione delle
crisi, comprese le missioni tese al ristabilimento della pace e le operazioni di stabilizzazione al
termine dei conflitti. Tutte queste missioni possono contribuire alla lotta contro il terrorismo, anche
tramite il sostegno a paesi terzi per combattere il terrorismo sul loro territorio.
144 Parte III
954374_TRAITE_IT_101_150 06-01-2005 07:31 Pagina 144
2. Il Consiglio adotta decisioni europee relative alle missioni di cui al paragrafo 1 stabilendone
l'obiettivo, la portata e le modalità generali di realizzazione. Il ministro degli affari esteri dell'Unione,
sotto l'autorità del Consiglio e in stretto e costante contatto con il comitato politico e di sicurezza,
provvede a coordinare gli aspetti civili e militari di tali missioni.
Articolo III-310
1. Nel quadro delle decisioni europee adottate in conformità dell'articolo III-309, il Consiglio può
affidare la realizzazione di una missione a un gruppo di Stati membri che lo desiderano e dispongono
delle capacità necessarie per tale missione. Tali Stati membri, in associazione con il ministro degli
affari esteri dell'Unione, si accordano sulla gestione della missione.
2. Gli Stati membri che partecipano alla realizzazione della missione informano periodicamente il
Consiglio dell'andamento della missione, di propria iniziativa o a richiesta di un altro Stato membro.
Gli Stati membri partecipanti investono immediatamente il Consiglio della questione se la
realizzazione di tale missione genera conseguenze di ampia portata o se impone una modifica
dell'obiettivo, della portata o delle modalità della missione stabiliti nelle decisioni europee di cui al
paragrafo 1. In tal caso, il Consiglio adotta le decisioni europee necessarie.
Articolo III-311
1. L'Agenzia nel settore dello sviluppo delle capacità di difesa, della ricerca, dell'acquisizione e degli
armamenti (Agenzia europea per la difesa) istituita dall'articolo I-41, paragrafo 3 e posta sotto
l'autorità del Consiglio, ha il compito di:
a) contribuire a individuare gli obiettivi di capacità militari degli Stati membri e a valutare il rispetto
degli impegni in materia di capacità assunti dagli Stati membri;
b) promuovere l'armonizzazione delle esigenze operative e l'adozione di metodi di acquisizione
efficienti e compatibili;
c) proporre progetti multilaterali per il conseguimento degli obiettivi in termini di capacità militari e
assicurare il coordinamento dei programmi attuati dagli Stati membri e la gestione di programmi
di cooperazione specifici;
d) sostenere la ricerca nel settore della tecnologia della difesa, coordinare e pianificare attività di
ricerca congiunte e studi per delineare le soluzioni tecniche che rispondono alle esigenze
operative future;
e) contribuire a individuare e, se del caso, attuare qualsiasi misura utile per potenziare la base
industriale e tecnologica del settore della difesa e per migliorare l'efficacia delle spese militari.
Trattato che adotta una Costituzione per l'Europa 145
954374_TRAITE_IT_101_150 06-01-2005 07:31 Pagina 145
2. L'Agenzia europea per la difesa è aperta a tutti gli Stati membri che desiderano parteciparvi. Il
Consiglio, deliberando a maggioranza qualificata, adotta una decisione europea che fissa lo statuto, la
sede e le modalità di funzionamento dell'Agenzia. Detta decisione tiene conto del grado di
partecipazione effettiva alle attività dell'Agenzia. Nell'ambito dell'Agenzia sono costituiti gruppi
specifici che riuniscono gli Stati membri impegnati in progetti congiunti. L'Agenzia svolge le sue
missioni in collegamento con la Commissione, se necessario.
Articolo III-312
1. Gli Stati membri che desiderano partecipare alla cooperazione strutturata permanente di cui
all'articolo I-41, paragrafo 6 e che rispondono ai criteri e sottoscrivono gli impegni in materia di
capacità militari specificati nel protocollo sulla cooperazione strutturata permanente notificano la
loro intenzione al Consiglio e al ministro degli affari esteri dell'Unione.
2. Entro tre mesi dalla notifica di cui al paragrafo 1, il Consiglio adotta una decisione europea che
istituisce la cooperazione strutturata permanente e fissa l'elenco degli Stati membri partecipanti. Il
Consiglio delibera a maggioranza qualificata previa consultazione del ministro degli affari esteri
dell'Unione.
3. Ogni Stato membro che, in una fase successiva, desideri partecipare alla cooperazione strutturata
permanente notifica la sua intenzione al Consiglio e al ministro degli affari esteri dell'Unione.
Il Consiglio adotta una decisione europea che conferma la partecipazione dello Stato membro
interessato che risponde ai criteri e sottoscrive gli impegni di cui agli articoli 1 e 2 del protocollo sulla
cooperazione strutturata permanente. Il Consiglio delibera a maggioranza qualificata previa
consultazione del ministro degli affari esteri dell'Unione. Solo i membri del Consiglio che
rappresentano gli Stati membri partecipanti prendono parte al voto.
Per maggioranza qualificata si intende almeno il 55 % dei membri del Consiglio rappresentanti gli
Stati membri partecipanti, che totalizzino almeno il 65 % della popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
4. Se uno Stato membro partecipante non soddisfa più i criteri o non può più assolvere gli impegni
di cui agli articoli 1 e 2 del protocollo sulla cooperazione strutturata permanente, il Consiglio può
adottare una decisione europea che sospende la partecipazione di questo Stato.
Il Consiglio delibera a maggioranza qualificata. Solo i membri del Consiglio che rappresentano gli
Stati membri partecipanti, ad eccezione dello Stato membro in questione, prendono parte al voto.
Per maggioranza qualificata si intende almeno il 55 % dei membri del Consiglio rappresentanti gli
Stati membri partecipanti, che totalizzino almeno il 65 % della popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
146 Parte III
954374_TRAITE_IT_101_150 06-01-2005 07:31 Pagina 146
5. Se uno Stato membro partecipante desidera ritirarsi dalla cooperazione strutturata permanente
notifica la sua decisione al Consiglio, che prende atto del fatto che la partecipazione dello Stato
membro in questione termina.
6. Le decisioni europee e le raccomandazioni del Consiglio prese nel quadro della cooperazione
strutturata permanente, diverse da quelle previste ai paragrafi da 2 a 5, sono adottate all'unanimità. Ai
fini del presente paragrafo l'unanimità è costituita dai voti dei soli rappresentanti degli Stati membri
partecipanti.
SEZIONE 3
DISPOSIZIONI FINANZIARIE
Articolo III-313
1. Le spese amministrative che le istituzioni sostengono per l'attuazione del presente capo sono a
carico del bilancio dell'Unione.
2. Le spese operative cui dà luogo l'attuazione del presente capo sono anch'esse a carico del bilancio
dell'Unione, eccetto le spese derivanti da operazioni che hanno implicazioni nel settore militare o
della difesa, e a meno che il Consiglio decida altrimenti.
Se non sono a carico del bilancio dell'Unione, le spese sono imputate agli Stati membri, secondo un
criterio di ripartizione basato sul prodotto nazionale lordo, salvo che il Consiglio decida altrimenti.
Per quanto riguarda le spese derivanti da operazioni che hanno implicazioni nel settore militare o
della difesa, gli Stati membri i cui rappresentanti al Consiglio hanno fatto una dichiarazione formale a
norma dell'articolo III-300, paragrafo 1, secondo comma non sono tenuti a contribuire al loro
finanziamento.
3. Il Consiglio adotta una decisione europea che stabilisce le procedure specifiche per garantire il
rapido accesso agli stanziamenti del bilancio dell'Unione destinati al finanziamento urgente di
iniziative nel quadro della politica estera e di sicurezza comune, in particolare ai preparativi di una
missione di cui all'articolo I-41, paragrafo 1 e all'articolo III-309. Esso delibera previa consultazione
del Parlamento europeo.
I preparativi delle missioni di cui all'articolo I-41, paragrafo 1 e all'articolo III-309 che non sono a
carico del bilancio dell'Unione sono finanziati mediante un fondo iniziale costituito da contributi
degli Stati membri.
Il Consiglio adotta a maggioranza qualificata, su proposta del ministro degli affari esteri dell'Unione,
le decisioni europee che fissano:
a) le modalità di costituzione e finanziamento del fondo iniziale, in particolare le dotazioni
finanziarie assegnategli;
b) le modalità di gestione del fondo iniziale;
c) le modalità di controllo finanziario.
Trattato che adotta una Costituzione per l'Europa 147
954374_TRAITE_IT_101_150 06-01-2005 07:31 Pagina 147
Quando la missione prevista conformemente all'articolo I-41, paragrafo 1 e all'articolo III-309 non
può essere a carico del bilancio dell'Unione, il Consiglio autorizza il ministro degli affari esteri
dell'Unione a ricorrere a detto fondo. Il ministro degli affari esteri dell'Unione riferisce al Consiglio
sull'esecuzione di tale mandato.
CAPO III
POLITICA COMMERCIALE COMUNE
Articolo III-314
L'Unione, tramite l'istituzione di un'unione doganale in conformità dell'articolo III-151, contribuisce
nell'interesse comune allo sviluppo armonioso del commercio mondiale, alla graduale soppressione
delle restrizioni agli scambi internazionali e agli investimenti esteri diretti, e alla riduzione delle
barriere doganali e di altro tipo.
Articolo III-315
1. La politica commerciale comune è fondata su principi uniformi, in particolare per quanto
concerne le modificazioni tariffarie, la conclusione di accordi tariffari e commerciali relativi agli
scambi di merci e servizi, e gli aspetti commerciali della proprietà intellettuale, gli investimenti esteri
diretti, l'uniformazione delle misure di liberalizzazione, la politica di esportazione e le misure di
protezione commerciale, tra cui quelle da adottarsi nei casi di dumping e di sovvenzioni. La politica
commerciale comune è condotta nel quadro dei principi e obiettivi dell'azione esterna dell'Unione.
2. La legge europea stabilisce le misure che definiscono il quadro di attuazione della politica
commerciale comune.
3. Qualora si debbano negoziare e concludere accordi con uno o più paesi terzi o organizzazioni
internazionali, si applica l'articolo III-325, fatte salve le disposizioni particolari del presente articolo.
La Commissione presenta raccomandazioni al Consiglio, che l'autorizza ad avviare i negoziati
necessari. Spetta al Consiglio e alla Commissione adoperarsi affinché gli accordi negoziati siano
compatibili con le politiche e norme interne dell'Unione.
Tali negoziati sono condotti dalla Commissione, in consultazione con un comitato speciale designato
dal Consiglio per assisterla in questo compito e nel quadro delle direttive che il Consiglio può
impartirle. La Commissione riferisce periodicamente al comitato speciale e al Parlamento europeo sui
progressi dei negoziati.
4. Per la negoziazione e la conclusione degli accordi di cui al paragrafo 3, il Consiglio delibera a
maggioranza qualificata.
Per la negoziazione e la conclusione di accordi nei settori degli scambi di servizi, degli aspetti
commerciali della proprietà intellettuale e degli investimenti esteri diretti, il Consiglio delibera
148 Parte III
954374_TRAITE_IT_101_150 06-01-2005 07:31 Pagina 148
all'unanimità qualora tali accordi contengano disposizioni per le quali è richiesta l'unanimità per
l'adozione di norme interne.
Il Consiglio delibera all'unanimità anche per la negoziazione e la conclusione di accordi:
a) nel settore degli scambi di servizi culturali e audiovisivi, qualora tali accordi rischino di arrecare
pregiudizio alla diversità culturale e linguistica dell'Unione;
b) nel settore degli scambi di servizi nell'ambito sociale, dell'istruzione e della sanità, qualora tali
accordi rischino di perturbare seriamente l'organizzazione nazionale di tali servizi e di arrecare
pregiudizio alla responsabilità degli Stati membri riguardo alla loro prestazione.
5. La negoziazione e la conclusione di accordi internazionali nel settore dei trasporti sono soggette
al titolo III, capo III, sezione 7 e all'articolo III-325.
6. L'esercizio delle competenze attribuite dal presente articolo nel settore della politica commerciale
comune non pregiudica la ripartizione delle competenze tra l'Unione e gli Stati membri e non
comporta un'armonizzazione delle disposizioni legislative o regolamentari degli Stati membri, se la
Costituzione esclude tale armonizzazione.
CAPO IV
COOPERAZIONE CON I PAESI TERZI
E AIUTO UMANITARIO
SEZIONE 1
COOPERAZIONE ALLO SVILUPPO
Articolo III-316
1. La politica dell'Unione nel settore della cooperazione allo sviluppo è condotta nel quadro dei
principi e obiettivi dell'azione esterna dell'Unione. La politica di cooperazione allo sviluppo
dell'Unione e quella degli Stati membri si completano e si rafforzano reciprocamente.
L'obiettivo principale della politica dell'Unione in questo settore è la riduzione e, a termine,
l'eliminazione della povertà. L'Unione tiene conto degli obiettivi della cooperazione allo sviluppo
nell'attuazione delle politiche che possono avere incidenze sui paesi in via di sviluppo.
2. L'Unione e gli Stati membri rispettano gli impegni e tengono conto degli obiettivi da essi
concordati nel quadro delle Nazioni Unite e delle altre organizzazioni internazionali competenti.
Articolo III-317
1. La legge o legge quadro europea stabilisce le misure necessarie per l'attuazione della politica di
cooperazione allo sviluppo, che possono riguardare programmi pluriennali di cooperazione con
paesi in via di sviluppo o programmi tematici.
Trattato che adotta una Costituzione per l'Europa 149
954374_TRAITE_IT_101_150 06-01-2005 07:31 Pagina 149
2. L'unione può concludere con i paesi terzi e le organizzazioni internazionali competenti qualsiasi
accordo utile alla realizzazione degli obiettivi di cui agli articoli III-292 e III-316.
Il primo comma non pregiudica la competenza degli Stati membri a negoziare nelle sedi
internazionali e a concludere accordi.
3. La Banca europea per gli investimenti contribuisce, alle condizioni previste dal suo statuto,
all'attuazione delle misure di cui al paragrafo 1.
Articolo III-318
1. Per favorire la complementarità e l'efficacia delle azioni, l'Unione e gli Stati membri coordinano
le rispettive politiche in materia di cooperazione allo sviluppo e si concertano sui rispettivi
programmi di aiuto, anche nelle organizzazioni internazionali e in occasione di conferenze
internazionali. Essi possono intraprendere azioni congiunte. Gli Stati membri contribuiscono, se
necessario, all'attuazione dei programmi di aiuto dell'Unione.
2. La Commissione può prendere qualsiasi iniziativa utile a promuovere il coordinamento di cui al
paragrafo 1.
3. Nell'ambito delle rispettive competenze, l'Unione e gli Stati membri cooperano con i paesi terzi e
con le competenti organizzazioni internazionali.
SEZIONE 2
COOPERAZIONE ECONOMICA, FINANZIARIA E TECNICA
CON I PAESI TERZI
Articolo III-319
1. Fatte salve le altre disposizioni della Costituzione, in particolare gli articoli da III-316 a III318,
l'Unione conduce azioni di cooperazione economica, finanziaria e tecnica, comprese azioni di
assistenza specialmente in campo finanziario, con paesi terzi diversi dai paesi in via di sviluppo. Tali
azioni sono coerenti con la politica di sviluppo dell'Unione e sono condotte nel quadro dei principi e
obiettivi dell'azione esterna. Le azioni dell'Unione e degli Stati membri si completano e si rafforzano
reciprocamente.
2. La legge o legge quadro europea stabilisce le misure necessarie per l'attuazione del paragrafo 1.
3. Nell'ambito delle rispettive competenze, l'Unione e gli Stati membri cooperano con i paesi terzi e
con le competenti organizzazioni internazionali. Le modalità della cooperazione dell'Unione possono
formare oggetto di accordi tra questa e i terzi interessati.
Il primo comma non pregiudica la competenza degli Stati membri a negoziare nelle sedi
internazionali e a concludere accordi.
150 Parte III
954374_TRAITE_IT_101_150 06-01-2005 07:31 Pagina 150
Articolo III-320
Allorché la situazione in un paese terzo esige un'assistenza finanziaria urgente da parte dell'Unione, il
Consiglio, su proposta della Commissione, adotta le decisioni europee necessarie.
SEZIONE 3
AIUTO UMANITARIO
Articolo III-321
1. Le azioni dell'Unione nel settore dell'aiuto umanitario sono condotte nel quadro dei principi e
obiettivi dell'azione esterna dell'Unione. Esse mirano a fornire, in modo puntuale, assistenza,
soccorso e protezione alle popolazioni dei paesi terzi vittime di calamità naturali o provocate
dall'uomo, per far fronte alle necessità umanitarie risultanti dalle diverse situazioni. Le azioni
dell'Unione e degli Stati membri si completano e si rafforzano reciprocamente.
2. Le azioni di aiuto umanitario sono condotte conformemente ai principi del diritto internazionale
e ai principi di imparzialità, neutralità e non discriminazione.
3. La legge o legge quadro europea stabilisce le misure che definiscono il quadro di attuazione delle
azioni di aiuto umanitario dell'Unione.
4. L'Unione può concludere con i paesi terzi e le organizzazioni internazionali competenti qualsiasi
accordo utile alla realizzazione degli obiettivi di cui al paragrafo 1 e all'articolo III-292.
Il primo comma non pregiudica la competenza degli Stati membri a negoziare nelle sedi
internazionali e a concludere accordi.
5. È istituito un corpo volontario europeo di aiuto umanitario per inquadrare contributi comuni dei
giovani europei alle azioni di aiuto umanitario dell'Unione. La legge europea ne fissa lo statuto e le
modalità di funzionamento.
6. La Commissione può prendere qualsiasi iniziativa utile a promuovere il coordinamento tra le
azioni dell'Unione e quelle degli Stati membri, allo scopo di rafforzare l'efficacia e la complementarità
dei dispositivi dell'Unione e dei dispositivi nazionali di aiuto umanitario.
7. L'Unione provvede affinché le sue azioni di aiuto umanitario siano coordinate e coerenti con
quelle svolte da organizzazioni e organismi internazionali, specie nell'ambito del sistema delle
Nazioni Unite.
Trattato che adotta una Costituzione per l'Europa 151
954374_TRAITE_IT_151_200 06-01-2005 07:40 Pagina 151
CAPO V
MISURE RESTRITTIVE
Articolo III-322
1. Quando una decisione europea adottata conformemente al capo II prevede l'interruzione o la
riduzione, totale o parziale, delle relazioni economiche e finanziarie con uno o più paesi terzi, il
Consiglio, deliberando a maggioranza qualificata su proposta congiunta del ministro degli affari esteri
dell'Unione e della Commissione, adotta i regolamenti o decisioni europei necessari. Esso ne informa
il Parlamento europeo.
2. Quando una decisione europea adottata conformemente al capo II lo prevede, il Consiglio può
adottare, secondo la procedura di cui al paragrafo 1, misure restrittive nei confronti di persone fisiche
o giuridiche, di gruppi o di entità non statali.
3. Gli atti di cui al presente articolo contengono le necessarie disposizioni sulle garanzie giuridiche.
CAPO VI
ACCORDI INTERNAZIONALI
Articolo III-323
1. L'Unione può concludere un accordo con uno o più paesi terzi o organizzazioni internazionali
qualora la Costituzione lo preveda o qualora la conclusione di un accordo sia necessaria per
realizzare, nell'ambito delle politiche dell'Unione, uno degli obiettivi fissati dalla Costituzione, o sia
prevista in un atto giuridico vincolante dell'Unione, oppure possa incidere su norme comuni o
alterarne la portata.
2. Gli accordi conclusi dall'Unione vincolano le istituzioni dell'Unione e gli Stati membri.
Articolo III-324
L'Unione può concludere con uno o più paesi terzi o organizzazioni internazionali un accordo di
associazione, volto ad istituire un'associazione caratterizzata da diritti e obblighi reciproci, da azioni
in comune e da procedure particolari.
Articolo III-325
1. Fatte salve le disposizioni particolari dell'articolo III-315, gli accordi tra l'Unione e i paesi terzi o
le organizzazioni internazionali sono negoziati e conclusi secondo la procedura seguente.
2. Il Consiglio autorizza l'avvio dei negoziati, definisce le direttive di negoziato, autorizza la firma e
conclude gli accordi.
152 Parte III
954374_TRAITE_IT_151_200 06-01-2005 07:40 Pagina 152
3. La Commissione, o il ministro degli affari esteri dell'Unione quando l'accordo previsto riguarda
esclusivamente o principalmente la politica estera e di sicurezza comune, presenta raccomandazioni
al Consiglio, il quale adotta una decisione europea che autorizza l'avvio dei negoziati e designa, in
funzione della materia dell'accordo previsto, il negoziatore o il capo della squadra di negoziato
dell'Unione.
4. Il Consiglio può impartire direttive al negoziatore e designare un comitato speciale che deve
essere consultato nella conduzione dei negoziati.
5. Il Consiglio, su proposta del negoziatore, adotta una decisione europea che autorizza la firma
dell'accordo e, se del caso, la sua applicazione provvisoria prima dell'entrata in vigore.
6. Il Consiglio, su proposta del negoziatore, adotta una decisione europea relativa alla conclusione
dell'accordo.
Tranne quando l'accordo riguarda esclusivamente la politica estera e di sicurezza comune, il Consiglio
adotta la decisione europea di conclusione dell'accordo:
a) previa approvazione del Parlamento europeo nei casi seguenti:
i) accordi di associazione;
ii) adesione dell'Unione alla Convenzione europea di salvaguardia dei diritti dell'uomo e delle
libertà fondamentali;
iii) accordi che creano un quadro istituzionale specifico organizzando procedure di
cooperazione;
iv) accordi che hanno ripercussioni finanziarie considerevoli per l'Unione;
v) accordi che riguardano settori ai quali si applica la procedura legislativa ordinaria oppure la
procedura legislativa speciale qualora sia necessaria l'approvazione del Parlamento europeo.
In caso d'urgenza, il Parlamento europeo e il Consiglio possono concordare un termine per
l'approvazione;
b) previa consultazione del Parlamento europeo, negli altri casi. Il Parlamento europeo formula il
parere nel termine che il Consiglio può fissare in funzione dell'urgenza. In mancanza di parere
entro detto termine, il Consiglio può deliberare.
7. All'atto della conclusione di un accordo, il Consiglio, in deroga ai paragrafi 5, 6 e 9, può abilitare
il negoziatore ad approvare a nome dell'Unione gli adattamenti dell'accordo se quest'ultimo ne
prevede l'adozione con una procedura semplificata o da parte di un organo istituito dall'accordo
stesso. Il Consiglio correda eventualmente questa abilitazione di condizioni specifiche.
Trattato che adotta una Costituzione per l'Europa 153
954374_TRAITE_IT_151_200 06-01-2005 07:40 Pagina 153
8. Nel corso dell'intera procedura, il Consiglio delibera a maggioranza qualificata.
Tuttavia esso delibera all'unanimità quando l'accordo riguarda un settore per il quale è richiesta
l'unanimità per l'adozione di un atto dell'Unione e per gli accordi di associazione e gli accordi di cui
all'articolo III-319 con gli Stati candidati all'adesione.
9. Il Consiglio, su proposta della Commissione o del ministro degli affari esteri dell'Unione, adotta
una decisione europea sulla sospensione dell'applicazione di un accordo e che stabilisce le posizioni
da adottare a nome dell'Unione in un organo istituito da un accordo, se tale organo deve adottare atti
che hanno effetti giuridici, fatta eccezione per gli atti che integrano o modificano il quadro
istituzionale dell'accordo.
10. Il Parlamento europeo è immediatamente e pienamente informato in tutte le fasi della
procedura.
11. Uno Stato membro, il Parlamento europeo, il Consiglio o la Commissione possono domandare
il parere della Corte di giustizia circa la compatibilità di un accordo previsto con la Costituzione. In
caso di parere negativo della Corte di giustizia, l'accordo previsto non può entrare in vigore, salvo
modifiche dello stesso o revisione della Costituzione.
Articolo III-326
1. In deroga all'articolo III-325 il Consiglio, su raccomandazione della Banca centrale europea o su
raccomandazione della Commissione e previa consultazione della Banca centrale europea,
nell'intento di pervenire a un consenso compatibile con l'obiettivo della stabilità dei prezzi, può
concludere accordi formali su un sistema di tassi di cambio dell'euro nei confronti delle valute di Stati
terzi. Il Consiglio delibera all'unanimità previa consultazione del Parlamento europeo e secondo la
procedura di cui al paragrafo 3.
Il Consiglio, su raccomandazione della Banca centrale europea o su raccomandazione della
Commissione e previa consultazione della Banca centrale europea, nell'intento di pervenire ad un
consenso compatibile con l'obiettivo della stabilità dei prezzi, può adottare, adeguare o abbandonare
i tassi centrali dell'euro all'interno del sistema dei tassi di cambio. Il presidente del Consiglio informa
il Parlamento europeo dell'adozione, dell'adeguamento o dell'abbandono dei tassi centrali dell'euro.
2. In mancanza di un sistema di tassi di cambio rispetto ad una o più valute di Stati terzi come
indicato al paragrafo 1, il Consiglio, su raccomandazione della Banca centrale europea o su
raccomandazione della Commissione e previa consultazione della Banca centrale europea, può
formulare gli orientamenti generali di politica dei cambi nei confronti di dette valute. Questi
orientamenti generali non pregiudicano l'obiettivo prioritario del Sistema europeo di banche centrali
di mantenere la stabilità dei prezzi.
3. In deroga all'articolo III-325, qualora accordi in materia di regime monetario o valutario
debbano essere negoziati dall'Unione con uno o più Stati terzi o organizzazioni internazionali, il
Consiglio, su raccomandazione della Commissione e previa consultazione della Banca centrale
europea, decide le modalità per la negoziazione e la conclusione di detti accordi. Tali modalità
devono assicurare che l'Unione esprima una posizione unica. La Commissione è associata a pieno
titolo ai negoziati.
154 Parte III
954374_TRAITE_IT_151_200 06-01-2005 07:40 Pagina 154
4. Fatti salvi le competenze e gli accordi dell'Unione relativi all'unione economica e monetaria, gli
Stati membri possono condurre negoziati nelle istanze internazionali e concludere accordi.
CAPO VII
RELAZIONI DELL'UNIONE CON LE ORGANIZZAZIONI INTERNAZIONALI E
I PAESI TERZI E DELEGAZIONI DELL'UNIONE
Articolo III-327
1. L'Unione attua ogni utile forma di cooperazione con gli organi delle Nazioni Unite e degli istituti
specializzati delle Nazioni Unite, il Consiglio d'Europa, l'Organizzazione per la sicurezza e la
cooperazione in Europa e l'Organizzazione per la cooperazione e lo sviluppo economici.
L'Unione assicura inoltre i collegamenti che ritiene opportuni con altre organizzazioni internazionali.
2. Il ministro degli affari esteri dell'Unione e la Commissione sono incaricati dell'attuazione del
presente articolo.
Articolo III-328
1. Le delegazioni dell'Unione nei paesi terzi e presso le organizzazioni internazionali assicurano la
rappresentanza dell'Unione.
2. Le delegazioni dell'Unione sono poste sotto l'autorità del ministro degli affari esteri dell'Unione.
Esse agiscono in stretta cooperazione con le missioni diplomatiche e consolari degli Stati membri.
CAPO VIII
ATTUAZIONE DELLA CLAUSOLA DI SOLIDARIETÀ
Articolo III-329
1. Se uno Stato membro subisce un attacco terroristico o è vittima di una calamità naturale o
provocata dall'uomo, gli altri Stati membri, su richiesta delle sue autorità politiche, gli prestano
assistenza. A tal fine gli Stati membri si coordinano in sede di Consiglio.
2. Le modalità di attuazione della clausola di solidarietà di cui all'articolo I-43 da parte dell'Unione
sono definite da una decisione europea adottata dal Consiglio, su proposta congiunta della
Commissione e del ministro degli affari esteri dell'Unione. Quando tale decisione ha implicazioni nel
settore della difesa, il Consiglio delibera conformemente all'articolo III300, paragrafo 1. Il
Parlamento europeo è informato.
Ai fini del presente paragrafo e fatto salvo l'articolo III-344, il Consiglio è assistito dal comitato
politico e di sicurezza, con il sostegno delle strutture sviluppate nell'ambito della politica di sicurezza
Trattato che adotta una Costituzione per l'Europa 155
954374_TRAITE_IT_151_200 06-01-2005 07:40 Pagina 155
e di difesa comune, e dal comitato di cui all'articolo III-261, i quali gli presentano, se del caso, pareri
congiunti.
3. Per consentire all'Unione e agli Stati membri di agire in modo efficace, il Consiglio europeo
valuta regolarmente le minacce cui è confrontata l'Unione.
TITOLO VI
FUNZIONAMENTO DELL'UNIONE
CAPO I
DISPOSIZIONI ISTITUZIONALI
SEZIONE 1
LE ISTITUZIONI
Sottosezione 1
Il Parlamento europeo
Articolo III-330
1. Una legge o legge quadro europea del Consiglio stabilisce le misure necessarie per permettere
l'elezione dei membri del Parlamento europeo a suffragio universale diretto, secondo una procedura
uniforme in tutti gli Stati membri o secondo principi comuni a tutti gli Stati membri.
Il Consiglio delibera all'unanimità su iniziativa del Parlamento europeo, previa approvazione di
quest'ultimo che si pronuncia alla maggioranza dei membri che lo compongono. Tale legge o legge
quadro entra in vigore previa approvazione da parte degli Stati membri conformemente alle rispettive
norme costituzionali.
2. Una legge europea del Parlamento europeo fissa lo statuto e le condizioni generali per l'esercizio
delle funzioni dei suoi membri. Il Parlamento europeo delibera di sua iniziativa, previo parere della
Commissione e previa approvazione del Consiglio. Il Consiglio delibera all'unanimità per le norme o
condizioni relative al regime fiscale dei membri o ex membri.
Articolo III-331
La legge europea fissa lo statuto dei partiti politici a livello europeo di cui all'articolo I-46,
paragrafo 4, in particolare le norme relative al loro finanziamento.
156 Parte III
954374_TRAITE_IT_151_200 06-01-2005 07:40 Pagina 156
Articolo III-332
A maggioranza dei membri che lo compongono, il Parlamento europeo può chiedere alla
Commissione di presentare adeguate proposte sulle questioni per le quali reputa necessaria
l'elaborazione di un atto dell'Unione ai fini dell'attuazione della Costituzione. Se la Commissione non
presenta una proposta, essa ne comunica le motivazioni al Parlamento europeo.
Articolo III-333
Nell'ambito delle sue funzioni, il Parlamento europeo, su richiesta di un quarto dei membri che lo
compongono, può costituire una commissione temporanea d'inchiesta incaricata di esaminare, fatte
salve le attribuzioni conferite dalla Costituzione ad altre istituzioni o organi, le denunce di infrazione
o di cattiva amministrazione nell'applicazione del diritto dell'Unione, salvo quando i fatti di cui
trattasi siano pendenti dinanzi a una giurisdizione e fino all'espletamento della procedura giudiziaria.
La commissione temporanea d'inchiesta cessa di esistere con il deposito della sua relazione.
Una legge europea del Parlamento europeo fissa le modalità per l'esercizio del diritto d'inchiesta. Il
Parlamento europeo delibera di propria iniziativa previa approvazione del Consiglio e della
Commissione.
Articolo III-334
In conformità dell'articolo I-10, paragrafo 2, lettera d) qualsiasi cittadino dell'Unione, nonché ogni
persona fisica o giuridica che risieda o abbia la sede sociale in uno Stato membro, ha il diritto di
presentare, individualmente o in associazione con altre persone, una petizione al Parlamento europeo
su una materia che rientra nel campo di attività dell'Unione e che lo concerne direttamente.
Articolo III-335
1. Il Parlamento europeo elegge il mediatore europeo. In conformità dell'articolo I-10, paragrafo 2,
lettera d) e dell'articolo I-49, questi è abilitato a ricevere le denunce di qualsiasi cittadino dell'Unione o
di qualsiasi persona fisica o giuridica che risieda o abbia la sede sociale in uno Stato membro,
riguardanti casi di cattiva amministrazione nell'azione delle istituzioni, organi o organismi
dell'Unione, ad esclusione della Corte di giustizia dell'Unione europea nell'esercizio delle funzioni
giurisdizionali.
Conformemente alla sua missione, il mediatore, di sua iniziativa o in base alle denunce che gli sono
state presentate direttamente o tramite un membro del Parlamento europeo, procede alle indagini che
ritiene giustificate, tranne quando i fatti in questione formino o abbiano formato oggetto di una
procedura giudiziaria. Qualora il mediatore constati un caso di cattiva amministrazione, investe della
questione l'istituzione, organo o organismo interessato, che dispone di tre mesi per comunicargli il
suo parere. Il mediatore trasmette poi una relazione al Parlamento europeo e all'istituzione, organo o
organismo interessato. La persona che ha sporto denuncia viene informata del risultato dell'indagine.
Ogni anno il mediatore presenta una relazione al Parlamento europeo sui risultati delle indagini.
Trattato che adotta una Costituzione per l'Europa 157
954374_TRAITE_IT_151_200 06-01-2005 07:40 Pagina 157
2. Il mediatore è eletto dopo ogni elezione del Parlamento europeo per la durata della legislatura. Il
mandato è rinnovabile.
Il mediatore può essere dichiarato dimissionario dalla Corte di giustizia, su richiesta del Parlamento
europeo, qualora non risponda più alle condizioni necessarie all'esercizio delle sue funzioni o abbia
commesso una colpa grave.
3. Il mediatore esercita le sue funzioni in piena indipendenza. Nell'adempimento dei suoi doveri
non sollecita né accetta istruzioni da alcuna istituzione, organo o organismo. Per tutta la durata del
mandato, il mediatore non può esercitare alcuna altra attività professionale, remunerata o no.
4. Una legge europea del Parlamento europeo fissa lo statuto e le condizioni generali per l'esercizio
delle funzioni del mediatore. Il Parlamento europeo delibera di sua iniziativa, previo parere della
Commissione e approvazione del Consiglio.
Articolo III-336
Il Parlamento europeo tiene una sessione annuale. Si riunisce di diritto il secondo martedì del mese di
marzo.
Il Parlamento europeo può riunirsi in sessione straordinaria a richiesta della maggioranza dei membri
che lo compongono, del Consiglio o della Commissione.
Articolo III-337
1. Il Consiglio europeo e il Consiglio sono ascoltati dal Parlamento europeo, secondo le modalità
previste dal regolamento interno del Consiglio europeo e da quello del Consiglio.
2. La Commissione può assistere a tutte le sedute del Parlamento europeo e essere ascoltata a sua
richiesta. Essa risponde oralmente o per iscritto alle interrogazioni che le sono presentate dal
Parlamento europeo o dai membri di questo.
3. Il Parlamento europeo, in seduta pubblica, procede all'esame della relazione generale annuale,
che gli è sottoposta dalla Commissione.
Articolo III-338
Salvo disposizioni contrarie della Costituzione, il Parlamento europeo delibera a maggioranza dei voti
espressi. Il suo regolamento interno fissa il numero legale.
Articolo III-339
Il Parlamento europeo adotta il suo regolamento interno alla maggioranza dei membri che lo
compongono.
Gli atti del Parlamento europeo sono pubblicati conformemente alle condizioni previste dalla
Costituzione e dal regolamento interno.
158 Parte III
954374_TRAITE_IT_151_200 06-01-2005 07:40 Pagina 158
Articolo III-340
Il Parlamento europeo, cui sia presentata una mozione di censura sull'operato della Commissione,
non può pronunciarsi su tale mozione prima che siano trascorsi almeno tre giorni dal suo deposito e
con scrutinio pubblico.
Se la mozione di censura è approvata a maggioranza di due terzi dei voti espressi e a maggioranza dei
membri che compongono il Parlamento europeo, i membri della Commissione si dimettono
collettivamente dalle loro funzioni e il ministro degli affari esteri dell'Unione si dimette dalle funzioni
che esercita in seno alla Commissione. Essi rimangono in carica e continuano a curare gli affari di
ordinaria amministrazione fino alla loro sostituzione conformemente agli articoli I-26 e I-27. In
questo caso, il mandato dei membri della Commissione nominati per sostituirli scade alla data in cui
sarebbe scaduto il mandato dei membri della Commissione costretti a dimettersi collettivamente dalle
loro funzioni.
Sottosezione 2
Il Consiglio europeo
Articolo III-341
1. In caso di votazione, ciascun membro del Consiglio europeo può ricevere delega da uno solo
degli altri membri.
L'astensione di membri presenti o rappresentati non osta all'adozione delle deliberazioni del
Consiglio europeo per le quali è richiesta l'unanimità.
2. Il presidente del Parlamento europeo può essere invitato per essere ascoltato dal Consiglio
europeo.
3. Il Consiglio europeo delibera a maggioranza semplice in merito alle questioni procedurali e per
l'adozione del suo regolamento interno.
4. Il Consiglio europeo è assistito dal segretariato generale del Consiglio.
Sottosezione 3
Il Consiglio dei ministri
Articolo III-342
Il Consiglio si riunisce su convocazione del presidente, per iniziativa di questo, di uno dei membri o
della Commissione.
Articolo III-343
1. In caso di votazione, ciascun membro del Consiglio può ricevere delega da uno solo degli altri
membri.
2. Per le deliberazioni che richiedono la maggioranza semplice, il Consiglio delibera alla
maggioranza dei membri che lo compongono.
Trattato che adotta una Costituzione per l'Europa 159
954374_TRAITE_IT_151_200 06-01-2005 07:40 Pagina 159
3. L'astensione di membri presenti o rappresentati non osta all'adozione delle deliberazioni del
Consiglio per le quali è richiesta l'unanimità.
Articolo III-344
1. Un comitato costituito dai rappresentanti permanenti dei governi degli Stati membri è
responsabile della preparazione dei lavori del Consiglio e dell'esecuzione dei compiti che quest'ultimo
gli assegna. Il comitato può adottare decisioni di procedura nei casi previsti dal regolamento interno
del Consiglio.
2. Il Consiglio è assistito dal segretariato generale, sotto la responsabilità di un segretario generale
nominato dal Consiglio.
Il Consiglio decide a maggioranza semplice in merito all'organizzazione del segretariato generale.
3. Il Consiglio delibera a maggioranza semplice in merito alle questioni procedurali e per l'adozione
del suo regolamento interno.
Articolo III-345
Il Consiglio, a maggioranza semplice, può chiedere alla Commissione di procedere a tutti gli studi che
ritiene opportuni ai fini del raggiungimento degli obiettivi comuni e di sottoporgli tutte le proposte
del caso. Se la Commissione non presenta una proposta, ne comunica le motivazioni al Consiglio.
Articolo III-346
Il Consiglio adotta decisioni europee che fissano lo statuto dei comitati previsti dalla Costituzione.
Delibera a maggioranza semplice, previa consultazione della Commissione.
Sottosezione 4
La Commissione europea
Articolo III-347
I membri della Commissione si astengono da ogni atto incompatibile con le loro funzioni. Gli Stati
membri rispettano la loro indipendenza e non cercano di influenzarli nell'esecuzione dei loro
compiti.
I membri della Commissione non possono, per la durata delle loro funzioni, esercitare alcun'altra
attività professionale, remunerata o meno. Fin dal loro insediamento assumono l'impegno solenne di
rispettare, per la durata delle loro funzioni e dopo la cessazione di queste, gli obblighi derivanti dalla
loro carica, e in particolare i doveri di onestà e delicatezza per quanto riguarda l'accettazione, dopo
tale cessazione, di determinate funzioni o vantaggi. In caso di violazione degli obblighi stessi, la Corte
di giustizia, su istanza del Consiglio che delibera a maggioranza semplice o della Commissione, può, a
seconda dei casi, pronunciare le dimissioni d'ufficio alle condizioni previste all'articolo III-349 ovvero
la decadenza dal diritto a pensione dell'interessato o da altri vantaggi sostitutivi.
160 Parte III
954374_TRAITE_IT_151_200 06-01-2005 07:40 Pagina 160
Articolo III-348
1. A parte i rinnovi regolari e i decessi, le funzioni dei membri della Commissione cessano
individualmente per dimissioni volontarie o d'ufficio.
2. Un posto divenuto vacante a seguito di dimissioni volontarie o d'ufficio o di decesso è coperto,
per la restante durata del mandato del membro, da un nuovo membro della stessa nazionalità,
nominato dal Consiglio di comune accordo col presidente della Commissione, previa consultazione
del Parlamento europeo e in conformità dei criteri di cui all'articolo I-26, paragrafo 4.
Il Consiglio, deliberando all'unanimità su proposta del presidente della Commissione, può decidere
che tale posto divenuto vacante non deve essere coperto, in particolare se la restante durata del
mandato è breve.
3. In caso di dimissioni volontarie o d'ufficio o di decesso, il presidente è sostituito per la restante
durata del mandato, in conformità dell'articolo I27, paragrafo 1.
4. In caso di dimissioni volontarie o d'ufficio o di decesso, il ministro degli affari esteri dell'Unione è
sostituito per la restante durata del suo mandato, in conformità dell'articolo I-28, paragrafo 1.
5. In caso di dimissioni volontarie di tutti i membri della Commissione, questi rimangono in carica
e continuano a curare gli affari di ordinaria amministrazione fino alla loro sostituzione, per la
restante durata del mandato, in conformità degli articoli I26 e I27.
Articolo III-349
Qualsiasi membro della Commissione che non risponda più alle condizioni necessarie all'esercizio
delle sue funzioni o che abbia commesso una colpa grave può essere dichiarato dimissionario dalla
Corte di giustizia su istanza del Consiglio, che delibera a maggioranza semplice, o della Commissione.
Articolo III-350
Fatto salvo l'articolo I-28, paragrafo 4, le competenze che spettano alla Commissione sono strutturate
e ripartite fra i membri dal presidente, in conformità dell'articolo I-27, paragrafo 3. Il presidente può
modificare la ripartizione delle competenze nel corso del mandato. I membri della Commissione
esercitano le funzioni loro attribuite dal presidente, sotto la sua autorità.
Articolo III-351
La Commissione delibera a maggioranza dei suoi membri. Il regolamento interno fissa il numero
legale.
Articolo III-352
1. La Commissione adotta il suo regolamento interno allo scopo di assicurare il proprio
funzionamento e quello dei suoi servizi. Provvede alla pubblicazione del regolamento.
Trattato che adotta una Costituzione per l'Europa 161
954374_TRAITE_IT_151_200 06-01-2005 07:40 Pagina 161
2. La Commissione pubblica ogni anno, almeno un mese prima dell'apertura della sessione del
Parlamento europeo, una relazione generale sull'attività dell'Unione.
Sottosezione 5
La Corte di giustizia dell'Unione europea
Articolo III-353
La Corte di giustizia si riunisce in sezioni, in grande sezione o in seduta plenaria, conformemente allo
statuto della Corte di giustizia dell'Unione europea.
Articolo III-354
La Corte di giustizia è assistita da otto avvocati generali. Ove ciò sia richiesto dalla Corte di giustizia, il
Consiglio, deliberando all'unanimità, può adottare una decisione europea per aumentare il numero
degli avvocati generali.
L'avvocato generale ha l'ufficio di presentare pubblicamente, con assoluta imparzialità e in piena
indipendenza, conclusioni motivate sulle cause che, conformemente allo statuto della Corte di
giustizia dell'Unione europea, richiedono il suo intervento.
Articolo III-355
I giudici e gli avvocati generali della Corte di giustizia, scelti tra personalità che offrano tutte le
garanzie di indipendenza e che riuniscano le condizioni richieste per l'esercizio, nei rispettivi paesi,
delle più alte funzioni giurisdizionali, ovvero che siano giureconsulti di notoria competenza, sono
nominati di comune accordo dai governi degli Stati membri, previa consultazione del comitato di cui
all'articolo III-357.
Ogni tre anni si procede a un rinnovo parziale dei giudici e degli avvocati generali, alle condizioni
previste dallo statuto della Corte di giustizia dell'Unione europea.
I giudici designano tra loro, per tre anni, il presidente della Corte di giustizia. Il mandato è
rinnovabile.
La Corte di giustizia adotta il suo regolamento di procedura. Tale regolamento è sottoposto
all'approvazione del Consiglio.
Articolo III-356
Il numero dei giudici del Tribunale è fissato dallo statuto della Corte di giustizia dell'Unione europea.
Lo statuto può prevedere che il Tribunale sia assistito da avvocati generali.
I membri del Tribunale sono scelti tra persone che offrano tutte le garanzie di indipendenza e
possiedano la capacità per l'esercizio di alte funzioni giurisdizionali. Sono nominati di comune
accordo dai governi degli Stati membri, previa consultazione del comitato di cui all'articolo III357.
162 Parte III
954374_TRAITE_IT_151_200 06-01-2005 07:40 Pagina 162
Ogni tre anni si procede a un rinnovo parziale del Tribunale.
I giudici designano tra loro, per tre anni, il presidente del Tribunale. Il mandato è rinnovabile.
Il Tribunale adotta il suo regolamento di procedura di concerto con la Corte di giustizia. Tale
regolamento è sottoposto all'approvazione del Consiglio.
Salvo quanto diversamente disposto dallo statuto, le disposizioni della costituzione relative alla Corte
di giustizia si applicano al Tribunale.
Articolo III-357
È istituito un comitato con l'incarico di fornire un parere sull'adeguatezza dei candidati all'esercizio
delle funzioni di giudice e di avvocato generale della Corte di giustizia e del Tribunale, prima che i
governi degli Stati membri procedano alle nomine in conformità degli articoli III-355 e III356.
Il comitato è composto da sette personalità scelte tra ex membri della Corte di giustizia e del
Tribunale, membri dei massimi organi giurisdizionali nazionali e giuristi di notoria competenza, uno
dei quali è proposto dal Parlamento europeo. Il Consiglio adotta una decisione europea che stabilisce
le regole di funzionamento di detto comitato e una decisione europea che ne designa i membri. Esso
delibera su iniziativa del presidente della Corte di giustizia.
Articolo III-358
1. Il Tribunale è competente a conoscere in primo grado dei ricorsi di cui agli articoli III365, III-
367, III-370, III-372 e III-374, ad eccezione di quelli attribuiti a un tribunale specializzato istituito in
applicazione dell'articolo III-359 e di quelli che lo statuto della Corte di giustizia dell'Unione europea
riserva alla Corte di giustizia. Lo statuto può prevedere che il Tribunale sia competente per altre
categorie di ricorsi.
Le decisioni emesse dal Tribunale ai sensi del presente paragrafo possono essere oggetto di
impugnazione dinanzi alla Corte di giustizia per i soli motivi di diritto e alle condizioni ed entro i
limiti previsti dallo statuto.
2. Il Tribunale è competente a conoscere dei ricorsi proposti contro le decisioni dei tribunali
specializzati.
Le decisioni emesse dal Tribunale ai sensi del presente paragrafo possono eccezionalmente essere
oggetto di riesame da parte della Corte di giustizia, alle condizioni ed entro i limiti previsti dallo
statuto della Corte di giustizia dell'Unione europea, ove sussistano gravi rischi che l'unità o la
coerenza del diritto dell'Unione siano compromesse.
3. Il Tribunale è competente a conoscere delle questioni pregiudiziali, sottoposte ai sensi
dell'articolo III-369, in materie specifiche determinate dallo statuto della Corte di giustizia dell'Unione
europea.
Il Tribunale, ove ritenga che la causa richieda una decisione di principio che potrebbe compromettere
l'unità o la coerenza del diritto dell'Unione, può rinviare la causa dinanzi alla Corte di giustizia
affinché si pronunci.
Trattato che adotta una Costituzione per l'Europa 163
954374_TRAITE_IT_151_200 06-01-2005 07:40 Pagina 163
Le decisioni emesse dal Tribunale su questioni pregiudiziali possono eccezionalmente essere oggetto
di riesame da parte della Corte di giustizia, alle condizioni ed entro i limiti previsti dallo statuto, ove
sussistano gravi rischi che l'unità o la coerenza del diritto dell'Unione siano compromesse.
Articolo III-359
1. La legge europea può istituire tribunali specializzati affiancati al Tribunale, e incaricati di
conoscere in primo grado di talune categorie di ricorsi proposti in materie specifiche. È adottata su
proposta della Commissione e previa consultazione della Corte di giustizia o su richiesta della Corte
di giustizia e previa consultazione della Commissione.
2. La legge europea sull'istituzione di un tribunale specializzato fissa le regole relative alla
composizione di tale tribunale e precisa la portata delle competenze ad esso conferite.
3. Le decisioni dei tribunali specializzati possono essere oggetto di impugnazione dinanzi al
Tribunale per i soli motivi di diritto o, qualora la legge europea sull'istituzione del tribunale
specializzato lo preveda, anche per motivi di fatto.
4. I membri dei tribunali specializzati sono scelti tra persone che offrano tutte le garanzie di
indipendenza e possiedano la capacità per l'esercizio di funzioni giurisdizionali. Sono nominati dal
Consiglio, che delibera all'unanimità.
5. I tribunali specializzati adottano il loro regolamento di procedura di concerto con la Corte di
giustizia. Tale regolamento è sottoposto all'approvazione del Consiglio.
6. Salvo ove diversamente disposto dalla legge europea sull'istituzione di un tribunale specializzato,
le disposizioni della Costituzione relative alla Corte di giustizia dell'Unione europea e le disposizioni
dello statuto della Corte di giustizia dell'Unione europea si applicano ai tribunali specializzati. Il
titolo I dello statuto e l'articolo 64 del medesimo si applicano in ogni caso ai tribunali specializzati.
Articolo III-360
La Commissione, quando reputi che uno Stato membro abbia mancato a uno degli obblighi ad esso
incombenti in virtù della Costituzione, emette un parere motivato al riguardo, dopo aver posto lo
Stato in condizioni di presentare osservazioni.
Qualora lo Stato in causa non si conformi a tale parere nel termine fissato dalla Commissione, questa
può adire la Corte di giustizia dell'Unione europea.
Articolo III-361
Ciascuno degli Stati membri può adire la Corte di giustizia dell'Unione europea quando reputi che un
altro Stato membro abbia mancato a uno degli obblighi ad esso incombenti in virtù della
Costituzione.
Uno Stato membro, prima di proporre contro un altro Stato membro un ricorso fondato su una
pretesa violazione degli obblighi che a quest'ultimo incombono in virtù della Costituzione, deve
rivolgersi alla Commissione.
164 Parte III
954374_TRAITE_IT_151_200 06-01-2005 07:40 Pagina 164
La Commissione emette un parere motivato dopo che gli Stati interessati siano stati posti in
condizione di presentare in contraddittorio osservazioni scritte e orali.
Qualora la Commissione non abbia formulato il parere nel termine di tre mesi dalla domanda, la
mancanza del parere non osta alla facoltà di ricorso alla Corte.
Articolo III-362
1. Quando la Corte di giustizia dell'Unione europea riconosca che uno Stato membro ha mancato
ad uno degli obblighi ad esso incombenti in virtù della Costituzione, tale Stato è tenuto a prendere le
misure che l'esecuzione della sentenza della Corte comporta.
2. Se ritiene che lo Stato membro in questione non abbia preso le misure che l'esecuzione della
sentenza di cui al paragrafo 1 comporta, la Commissione, dopo aver posto tale Stato in condizione di
presentare osservazioni, può adire la Corte di giustizia dell'Unione europea. Essa precisa l'importo
della somma forfettaria o della penalità da versare da parte dello Stato membro in questione, che essa
consideri adeguato alle circostanze.
La Corte, qualora riconosca che lo Stato membro in questione non si è conformato alla sentenza da
essa pronunciata, può comminargli il pagamento di una somma forfettaria o di una penalità.
Questa procedura lascia impregiudicato l'articolo III-361.
3. La Commissione, quando propone ricorso dinanzi alla Corte di giustizia dell'Unione europea in
virtù dell'articolo III-360 reputando che lo Stato membro interessato non abbia adempiuto
all'obbligo di comunicare le misure di recepimento di una legge quadro europea, può, se lo ritiene
opportuno, indicare l'importo della somma forfettaria o della penalità da versare da parte di tale Stato
che essa consideri adeguato alle circostanze.
Se la Corte constata l'inadempimento, può comminare allo Stato membro in questione il pagamento
di una somma forfettaria o di una penalità entro i limiti dell'importo indicato dalla Commissione. Il
pagamento è esigibile alla data fissata dalla Corte nella sentenza.
Articolo III-363
Le leggi o regolamenti europei del Consiglio possono attribuire alla Corte di giustizia dell'Unione
europea una competenza giurisdizionale anche di merito per le sanzioni che prevedono.
Articolo III-364
Fatte salve le altre disposizioni della Costituzione, la legge europea può attribuire alla Corte di
giustizia dell'Unione europea, nella misura da essa stabilita, la competenza a pronunciarsi su
controversie connesse con l'applicazione degli atti adottati in base alla Costituzione che creano titoli
europei di proprietà intellettuale.
Articolo III-365
1. La Corte di giustizia dell'Unione europea esercita un controllo di legittimità sulle leggi e leggi
quadro europee, sugli atti del Consiglio, della Commissione e della Banca centrale europea che non
siano raccomandazioni o pareri, nonché sugli atti del Parlamento europeo e del Consiglio europeo
Trattato che adotta una Costituzione per l'Europa 165
954374_TRAITE_IT_151_200 06-01-2005 07:40 Pagina 165
destinati a produrre effetti giuridici nei confronti di terzi. Esercita inoltre un controllo di legittimità
sugli atti degli organi o organismi dell'Unione destinati a produrre effetti giuridici nei confronti di
terzi.
2. Ai fini del paragrafo 1, la Corte di giustizia dell'Unione europea è competente a pronunciarsi sui
ricorsi per incompetenza, violazione delle forme sostanziali, violazione della Costituzione o di
qualsiasi regola di diritto concernente la sua applicazione, ovvero per sviamento di potere, proposti
da uno Stato membro, dal Parlamento europeo, dal Consiglio o dalla Commissione.
3. La Corte di giustizia dell'Unione europea è competente, alle condizioni di cui ai paragrafi 1 e 2, a
pronunciarsi sui ricorsi che la Corte dei conti, la Banca centrale europea e il Comitato delle regioni
propongono per salvaguardare le proprie prerogative.
4. Qualsiasi persona fisica o giuridica può proporre, alle condizioni di cui ai paragrafi 1 e 2, un
ricorso contro gli atti adottati nei suoi confronti o che la riguardano direttamente e individualmente,
e contro gli atti regolamentari che la riguardano direttamente e che non comportano alcuna misura
d'esecuzione.
5. Gli atti che istituiscono gli organi e organismi dell'Unione possono prevedere condizioni e
modalità specifiche relative ai ricorsi proposti da persone fisiche o giuridiche contro atti di detti
organi o organismi destinati a produrre effetti giuridici nei loro confronti.
6. I ricorsi previsti dal presente articolo devono essere proposti nel termine di due mesi a decorrere,
secondo i casi, dalla pubblicazione dell'atto, dalla notificazione al ricorrente ovvero, in mancanza, dal
giorno in cui il ricorrente ne ha avuto conoscenza.
Articolo III-366
Se il ricorso è fondato, la Corte di giustizia dell'Unione europea dichiara nullo e non avvenuto l'atto
impugnato.
Tuttavia essa, ove lo reputi necessario, precisa gli effetti dell'atto annullato che devono essere
considerati definitivi.
Articolo III-367
Qualora, in violazione della Costituzione, il Parlamento europeo, il Consiglio europeo, il Consiglio, la
Commissione o la Banca centrale europea si astengano dal pronunciarsi, gli Stati membri e le altre
istituzioni dell'Unione possono adire la Corte di giustizia dell'Unione europea per far constatare tale
violazione. Il presente articolo si applica, alle stesse condizioni, agli organi e organismi dell'Unione
che si astengano dal pronunciarsi.
Il ricorso è ricevibile soltanto quando l'istituzione, organo o organismo in causa sia stato
preventivamente invitato ad agire. Se, allo scadere di un termine di due mesi da tale invito,
l'istituzione, organo o organismo non ha preso posizione, il ricorso può essere proposto entro un
nuovo termine di due mesi.
166 Parte III
954374_TRAITE_IT_151_200 06-01-2005 07:40 Pagina 166
Ogni persona fisica o giuridica può adire la Corte alle condizioni stabilite al primo e secondo comma
per contestare ad una istituzione, organo o organismo dell'Unione di avere omesso di emanare nei
suoi confronti un atto che non sia una raccomandazione o un parere.
Articolo III-368
L'istituzione, organo o organismo da cui emana l'atto annullato o la cui astensione sia stata dichiarata
contraria alla Costituzione è tenuto a prendere le misure che l'esecuzione della sentenza della Corte di
giustizia dell'Unione europea comporta.
Tale obbligo non pregiudica quello eventualmente risultante dall'applicazione dell'articolo III431,
secondo comma.
Articolo III-369
La Corte di giustizia dell'Unione europea è competente a pronunciarsi, in via pregiudiziale:
a) sull'interpretazione della Costituzione,
b) sulla validità e l'interpretazione degli atti delle istituzioni, organi e organismi dell'Unione.
Quando una questione del genere è sollevata dinanzi ad una giurisdizione di uno degli Stati membri,
tale giurisdizione può, qualora reputi necessaria per emanare la sua sentenza una decisione su questo
punto, domandare alla Corte di pronunciarsi sulla questione.
Quando una questione del genere è sollevata in un giudizio pendente davanti a una giurisdizione
nazionale, avverso le cui decisioni non possa proporsi un ricorso giurisdizionale di diritto interno,
tale giurisdizione è tenuta a rivolgersi alla Corte.
Quando una questione del genere è sollevata in un giudizio pendente davanti a una giurisdizione
nazionale e riguardante una persona in stato di detenzione, la Corte statuisce il più rapidamente
possibile.
Articolo III-370
La Corte di giustizia dell'Unione europea è competente a conoscere delle controversie relative al
risarcimento dei danni di cui all'articolo III-431, secondo e terzo comma.
Articolo III-371
La Corte di giustizia è competente a pronunciarsi sulla legittimità di un atto adottato dal Consiglio
europeo o dal Consiglio a norma dell'articolo I-59 unicamente su domanda dello Stato membro
oggetto di una constatazione del Consiglio europeo o del Consiglio e per quanto concerne il rispetto
delle sole prescrizioni di carattere procedurale previste dal suddetto articolo.
La domanda deve essere formulata entro il termine di un mese a decorrere da detta constatazione. La
Corte statuisce entro il termine di un mese a decorrere dalla data della domanda.
Trattato che adotta una Costituzione per l'Europa 167
954374_TRAITE_IT_151_200 06-01-2005 07:40 Pagina 167
Articolo III-372
La Corte di giustizia dell'Unione europea è competente a pronunciarsi su qualsiasi controversia tra
l'Unione e gli agenti di questa, nei limiti e alle condizioni determinati dallo statuto dei funzionari
dell'Unione e dal regime applicabile agli altri agenti dell'Unione.
Articolo III-373
La Corte di giustizia dell'Unione europea è competente, nei limiti sotto specificati, a conoscere delle
controversie in materia di:
a) esecuzione degli obblighi degli Stati membri derivanti dallo statuto della Banca europea per gli
investimenti. Il consiglio di amministrazione della Banca dispone a tale riguardo dei poteri
riconosciuti alla Commissione dall'articolo III-360;
b) deliberazioni del consiglio dei governatori della Banca europea per gli investimenti. Ciascuno
Stato membro, la Commissione e il consiglio di amministrazione della Banca possono proporre
un ricorso in materia, alle condizioni previste all'articolo III-365;
c) deliberazioni del consiglio di amministrazione della Banca europea per gli investimenti. I ricorsi
avverso tali deliberazioni possono essere proposti, alle condizioni fissate all'articolo III-365,
soltanto dagli Stati membri o dalla Commissione e unicamente per violazione delle forme di cui
all'articolo 19, paragrafi 2, 5, 6 e 7 dello statuto della Banca;
d) esecuzione, da parte delle banche centrali nazionali, degli obblighi derivanti dalla Costituzione e
dallo statuto del Sistema europeo di banche centrali e della Banca centrale europea. Il consiglio
direttivo della Banca centrale europea dispone al riguardo, nei confronti delle banche centrali
nazionali, dei poteri riconosciuti alla Commissione dall'articolo III-360 nei confronti degli Stati
membri. Quando la Corte di giustizia dell'Unione europea riconosca che una banca centrale
nazionale ha mancato ad uno degli obblighi ad essa incombenti in virtù della Costituzione, tale
banca è tenuta a prendere le disposizioni che l'esecuzione della sentenza della Corte comporta.
Articolo III-374
La Corte di giustizia dell'Unione europea è competente a giudicare in virtù di una clausola
compromissoria contenuta in un contratto di diritto pubblico o di diritto privato stipulato
dall'Unione o per conto di questa.
Articolo III-375
1. Fatte salve le competenze attribuite alla Corte di giustizia dell'Unione europea dalla Costituzione,
le controversie nelle quali l'Unione sia parte non sono, per tale motivo, sottratte alla competenza
delle giurisdizioni nazionali.
2. Gli Stati membri s'impegnano a non sottoporre una controversia relativa all'interpretazione o
all'applicazione della Costituzione a un modo di composizione diverso da quelli previsti dalla
Costituzione stessa.
3. La Corte di giustizia è competente a conoscere di qualsiasi controversia tra Stati membri in
connessione con l'oggetto della Costituzione, quando tale controversia le venga sottoposta in virtù di
un compromesso.
168 Parte III
954374_TRAITE_IT_151_200 06-01-2005 07:40 Pagina 168
Articolo III-376
La Corte di giustizia dell'Unione europea non è competente riguardo agli articoli I-40 e I-41, alle
disposizioni del titolo V, capo II relative alla politica estera e di sicurezza comune e all'articolo III-293
per quanto riguarda la politica estera e di sicurezza comune.
Tuttavia, la Corte è competente a controllare il rispetto dell'articolo III-308 e a pronunciarsi sui
ricorsi, proposti secondo le condizioni di cui all'articolo III-365, paragrafo 4, riguardanti il controllo
della legittimità delle decisioni europee che prevedono misure restrittive nei confronti di persone
fisiche o giuridiche adottate dal Consiglio in base al titolo V, capo II.
Articolo III-377
Nell'esercizio delle attribuzioni relative alle disposizioni delle sezioni 4 e 5 e del titolo III, capo IV
concernenti lo spazio di libertà, sicurezza e giustizia, la Corte di giustizia dell'Unione europea non è
competente a esaminare la validità o la proporzionalità di operazioni effettuate dalla polizia o da altri
servizi incaricati dell'applicazione della legge di uno Stato membro o l'esercizio delle responsabilità
incombenti agli Stati membri per il mantenimento dell'ordine pubblico e la salvaguardia della
sicurezza interna.
Articolo III-378
Nell'eventualità di una controversia che mette in causa un atto di portata generale adottato da
un'istituzione, organo o organismo dell'Unione, ciascuna parte può, anche dopo lo spirare del
termine previsto all'articolo III-365, paragrafo 6, valersi dei motivi previsti all'articolo III-365,
paragrafo 2, per invocare dinanzi alla Corte di giustizia dell'Unione europea l'inapplicabilità dell'atto
stesso.
Articolo III-379
1. I ricorsi proposti alla Corte di giustizia dell'Unione europea non hanno effetto sospensivo.
Tuttavia, la Corte può, quando reputi che le circostanze lo richiedono, ordinare la sospensione
dell'esecuzione dell'atto impugnato.
2. La Corte di giustizia dell'Unione europea, nelle cause che le sono proposte, può ordinare le
misure provvisorie necessarie.
Articolo III-380
Le sentenze della Corte di giustizia dell'Unione europea hanno forza esecutiva alle condizioni fissate
all'articolo III401.
Articolo III-381
Lo statuto della Corte di giustizia dell'Unione europea è stabilito con un protocollo.
La legge europea può modificare le disposizioni dello statuto, ad eccezione del titolo I e
dell'articolo 64. Essa è adottata su richiesta della Corte di giustizia e previa consultazione della
Commissione o su proposta della Commissione e previa consultazione della Corte di giustizia.
Trattato che adotta una Costituzione per l'Europa 169
954374_TRAITE_IT_151_200 06-01-2005 07:40 Pagina 169
Sottosezione 6
La Banca centrale europea
Articolo III-382
1. Il consiglio direttivo della Banca centrale europea è composto dai membri del comitato esecutivo
della Banca centrale europea e dai governatori delle banche centrali nazionali degli Stati membri
senza deroga ai sensi dell'articolo III-197.
2. Il comitato esecutivo è composto dal presidente, dal vicepresidente e da altri quattro membri.
Il presidente, il vicepresidente e gli altri membri del comitato esecutivo sono nominati, tra persone di
riconosciuta levatura ed esperienza professionale nel settore monetario o bancario, dal Consiglio
europeo che delibera a maggioranza qualificata, su raccomandazione del Consiglio e previa
consultazione del Parlamento europeo e del consiglio direttivo della Banca centrale europea.
Il loro mandato ha una durata di otto anni e non è rinnovabile.
Soltanto cittadini degli Stati membri possono essere membri del comitato esecutivo.
Articolo III-383
1. Il presidente del Consiglio e un membro della Commissione possono partecipare, senza diritto di
voto, alle riunioni del consiglio direttivo della Banca centrale europea.
Il presidente del Consiglio può sottoporre una mozione alla delibera del consiglio direttivo della
Banca centrale europea.
2. Il presidente della Banca centrale europea è invitato a partecipare alle riunioni del Consiglio
quando quest'ultimo discute su argomenti relativi agli obiettivi e ai compiti del Sistema europeo di
banche centrali.
3. La Banca centrale europea trasmette al Parlamento europeo, al Consiglio europeo, al Consiglio e
alla Commissione una relazione annuale sull'attività del Sistema europeo di banche centrali e sulla
politica monetaria dell'anno precedente e dell'anno in corso. Il presidente della Banca centrale
europea presenta tale relazione al Parlamento europeo, che può procedere su questa base a un
dibattito generale, e al Consiglio.
Il presidente della Banca centrale europea e gli altri membri del comitato esecutivo possono, a
richiesta del Parlamento europeo o di propria iniziativa, essere ascoltati dagli organi competenti del
Parlamento europeo.
170 Parte III
954374_TRAITE_IT_151_200 06-01-2005 07:40 Pagina 170
Sottosezione 7
La Corte dei conti
Articolo III-384
1. La Corte dei conti esamina i conti di tutte le entrate e le spese dell'Unione. Esamina del pari i
conti di tutte le entrate e le spese di ogni organo o organismo creato dall'Unione, nella misura in cui
l'atto che istituisce l'organo o organismo in questione non escluda tale esame.
La Corte dei conti presenta al Parlamento europeo e al Consiglio una dichiarazione, in cui attesta
l'affidabilità dei conti e la legittimità e la regolarità delle relative operazioni, che è pubblicata nella
Gazzetta ufficiale dell'Unione europea. Detta dichiarazione può essere completata da valutazioni
specifiche per ciascuno dei principali settori di attività dell'Unione.
2. La Corte dei conti controlla la legittimità e la regolarità delle entrate e delle spese ed accerta la
sana gestione finanziaria. Nell'esercitare tale controllo, riferisce in particolare su ogni caso di
irregolarità.
Il controllo delle entrate si effettua in base agli accertamenti ed ai versamenti delle entrate all'Unione.
Il controllo delle spese si effettua in base agli impegni ed ai pagamenti.
Tali controlli possono essere effettuati prima della chiusura dei conti dell'esercizio di bilancio
considerato.
3. Il controllo ha luogo tanto sui documenti quanto, in caso di necessità, sul posto presso le altre
istituzioni, nei locali di qualsiasi organo o organismo che gestisca le entrate o le spese per conto
dell'Unione e negli Stati membri, compresi i locali di persone fisiche o giuridiche che ricevano
contributi a carico del bilancio. Il controllo negli Stati membri si effettua in collaborazione con le
istituzioni nazionali di controllo o, se queste non hanno la necessaria competenza, con i servizi
nazionali competenti. La Corte dei conti e le istituzioni nazionali di controllo degli Stati membri
cooperano in uno spirito di reciproca fiducia, pur mantenendo la loro indipendenza. Tali istituzioni o
servizi comunicano alla Corte dei conti se intendono partecipare al controllo.
Le altre istituzioni, organi o organismi che gestiscono le entrate o le spese per conto dell'Unione, le
persone fisiche o giuridiche che ricevono contributi a carico del bilancio e le istituzioni nazionali di
controllo o, se queste non hanno la necessaria competenza, i servizi nazionali competenti
trasmettono alla Corte dei conti, a sua richiesta, i documenti e le informazioni necessari
all'espletamento delle sue funzioni.
Per quanto riguarda l'attività della Banca europea per gli investimenti in merito alla gestione delle
entrate e delle spese dell'Unione, il diritto della Corte dei conti di accedere alle informazioni in
possesso della Banca è disciplinato da un accordo tra la Corte dei conti, la Banca e la Commissione. In
mancanza di un accordo, la Corte dei conti ha comunque accesso alle informazioni necessarie al
controllo delle entrate e delle spese dell'Unione gestite dalla Banca.
Trattato che adotta una Costituzione per l'Europa 171
954374_TRAITE_IT_151_200 06-01-2005 07:40 Pagina 171
4. Dopo la chiusura di ciascun esercizio, la Corte dei conti stende una relazione annuale. Questa è
trasmessa alle altre istituzioni ed è pubblicata nella Gazzetta ufficiale dell'Unione europea, accompagnata
dalle risposte delle istituzioni alle osservazioni della Corte dei conti.
La Corte dei conti può inoltre presentare in ogni momento osservazioni su problemi specifici sotto
forma, in particolare, di relazioni speciali e dare pareri su richiesta di una delle altre istituzioni.
Essa adotta le relazioni annuali, le relazioni speciali o i pareri a maggioranza dei membri che la
compongono. Essa ha tuttavia la possibilità di istituire nel suo ambito delle sezioni per adottare
talune categorie di relazioni o di pareri, alle condizioni previste nel regolamento interno.
Essa assiste il Parlamento europeo e il Consiglio nell'esercizio della funzione di controllo
dell'esecuzione del bilancio.
Essa adotta il suo regolamento interno. Tale regolamento è sottoposto all'approvazione del Consiglio.
Articolo III-385
1. I membri della Corte dei conti sono scelti tra personalità che fanno o hanno fatto parte, nei
rispettivi Stati, delle istituzioni di controllo esterno o che posseggono una qualifica specifica per tale
funzione. Essi devono offrire tutte le garanzie d'indipendenza.
2. I membri della Corte dei conti sono nominati per un periodo di sei anni. Il loro mandato è
rinnovabile. Il Consiglio adotta una decisione europea che stabilisce l'elenco dei membri, redatto
conformemente alle proposte presentate da ciascuno Stato membro. Esso delibera previa
consultazione del Parlamento europeo.
I membri della Corte dei conti designano tra loro, per tre anni, il presidente. Il suo mandato è
rinnovabile.
3. Nell'adempimento dei loro doveri, i membri della Corte dei conti non sollecitano né accettano
istruzioni da alcun governo né da alcun organismo. Essi si astengono da ogni atto incompatibile con
le loro funzioni.
4. I membri della Corte dei conti non possono, per la durata delle loro funzioni, esercitare
alcun'altra attività professionale, retribuita o no. Fin dall'insediamento, assumono l'impegno solenne
di rispettare, per la durata delle loro funzioni e dopo la cessazione di queste, gli obblighi derivanti
dalla loro carica, e in particolare i doveri di onestà e delicatezza per quanto riguarda l'accettazione,
dopo tale cessazione, di determinate funzioni o vantaggi.
5. A parte i rinnovi regolari e i decessi, le funzioni di membro della Corte dei conti cessano
individualmente per dimissioni volontarie o per dimissioni d'ufficio dichiarate dalla Corte di giustizia
conformemente al paragrafo 6.
L'interessato è sostituito per la restante durata del mandato.
Salvo il caso di dimissioni d'ufficio, i membri della Corte dei conti restano in carica fino a quando
non si sia provveduto alla loro sostituzione.
172 Parte III
954374_TRAITE_IT_151_200 06-01-2005 07:40 Pagina 172
6. I membri della Corte dei conti possono essere destituiti dalle loro funzioni oppure essere
dichiarati decaduti dal diritto alla pensione o da altri vantaggi sostitutivi soltanto se la Corte di
giustizia constata, su richiesta della Corte dei conti, che non sono più in possesso dei requisiti
necessari o non soddisfano più agli obblighi derivanti dalla loro carica.
SEZIONE 2
GLI ORGANI CONSULTIVI DELL'UNIONE
Sottosezione 1
Il Comitato delle regioni
Articolo III-386
Il numero dei membri del Comitato delle regioni non è superiore a trecentocinquanta. Il Consiglio,
deliberando all'unanimità su proposta della Commissione, adotta una decisione europea che
determina la composizione del Comitato.
I membri del Comitato e un numero uguale di supplenti sono nominati per cinque anni. Il loro
mandato è rinnovabile. Essi non possono essere nel contempo membri del Parlamento europeo.
Il Consiglio adotta la decisione europea che stabilisce l'elenco dei membri e dei supplenti, redatto
conformemente alle proposte presentate da ciascuno Stato membro.
Alla scadenza del mandato di cui all'articolo I-32, paragrafo 2 in virtù del quale sono stati proposti, il
mandato dei membri del Comitato termina automaticamente e essi sono sostituiti per la restante
durata di detto mandato secondo la medesima procedura.
Articolo III-387
Il Comitato delle regioni designa tra i membri il presidente e l'ufficio di presidenza per una durata di
due anni e mezzo.
Esso è convocato dal presidente su richiesta del Parlamento europeo, del Consiglio o della
Commissione. Esso può altresì riunirsi di sua iniziativa.
Esso adotta il suo regolamento interno.
Articolo III-388
Il Parlamento europeo, il Consiglio o la Commissione consultano il Comitato delle regioni nei casi
previsti dalla Costituzione e in tutti gli altri casi in cui una di tali istituzioni lo ritenga opportuno, in
particolare nei casi concernenti la cooperazione transfrontaliera.
Trattato che adotta una Costituzione per l'Europa 173
954374_TRAITE_IT_151_200 06-01-2005 07:40 Pagina 173
Qualora lo reputino necessario, il Parlamento europeo, il Consiglio o la Commissione fissano al
Comitato, per la presentazione del suo parere, un termine che non può essere inferiore a un mese a
decorrere dalla data della comunicazione inviata a tal fine al presidente. Allo spirare del termine
fissato si può non tener conto dell'assenza di parere.
Quando il Comitato economico e sociale è consultato, il Parlamento europeo, il Consiglio o la
Commissione informano il Comitato delle regioni di tale domanda di parere. Il Comitato delle
regioni, se ritiene che siano in causa interessi regionali specifici, può formulare un parere in materia.
Esso può inoltre formulare un parere di sua iniziativa.
Il parere del Comitato è trasmesso al Parlamento europeo, al Consiglio e alla Commissione,
unitamente a un resoconto delle sue deliberazioni.
Sottosezione 2
Il Comitato economico e sociale
Articolo III-389
Il numero dei membri del Comitato economico e sociale non è superiore a trecentocinquanta. Il
Consiglio, deliberando all'unanimità su proposta della Commissione, adotta una decisione europea
che determina la composizione del Comitato.
Articolo III-390
I membri del Comitato economico e sociale sono nominati per cinque anni. Il loro mandato è
rinnovabile.
Il Consiglio adotta la decisione europea che stabilisce l'elenco dei membri, redatto conformemente
alle proposte presentate da ciascuno Stato membro.
Il Consiglio delibera previa consultazione della Commissione. Esso può chiedere il parere delle
organizzazioni europee rappresentative dei diversi settori economici e sociali e della società civile
interessati dall'attività dell'Unione.
Articolo III-391
Il Comitato economico e sociale designa tra i membri il presidente e l'ufficio di presidenza per una
durata di due anni e mezzo.
Esso è convocato dal presidente su richiesta del Parlamento europeo, del Consiglio o della
Commissione. Esso può altresì riunirsi di sua iniziativa.
Esso adotta il suo regolamento interno.
174 Parte III
954374_TRAITE_IT_151_200 06-01-2005 07:40 Pagina 174
Articolo III-392
Il Parlamento europeo, il Consiglio o la Commissione consultano il Comitato economico e sociale nei
casi previsti dalla Costituzione. Tali istituzioni possono consultare detto Comitato in tutti i casi in cui
lo ritengano opportuno. Il Comitato può anche formulare un parere di sua iniziativa.
Qualora lo reputino necessario, il Parlamento europeo, il Consiglio o la Commissione fissano al
Comitato, per la presentazione del suo parere, un termine che non può essere inferiore ad un mese a
decorrere dalla data della comunicazione inviata a tal fine al presidente. Allo spirare del termine
fissato si può non tener conto dell'assenza di parere.
Il parere del Comitato è trasmesso al Parlamento europeo, al Consiglio e alla Commissione,
unitamente a un resoconto delle sue deliberazioni.
SEZIONE 3
LA BANCA EUROPEA PER GLI INVESTIMENTI
Articolo III-393
La Banca europea per gli investimenti ha personalità giuridica.
I suoi membri sono gli Stati membri.
Lo statuto della Banca europea per gli investimenti costituisce l'oggetto di un protocollo.
Una legge europea del Consiglio può modificare lo statuto della Banca europea per gli investimenti. Il
Consiglio delibera all'unanimità, su richiesta della Banca europea per gli investimenti e previa
consultazione del Parlamento europeo e della Commissione o su proposta della Commissione e
previa consultazione del Parlamento europeo e della Banca europea per gli investimenti.
Articolo III-394
La Banca europea per gli investimenti ha il compito di contribuire, facendo appello al mercato dei
capitali ed alle proprie risorse, allo sviluppo equilibrato e fluido del mercato interno nell'interesse
dell'Unione. A tal fine facilita, in particolare mediante la concessione di prestiti e garanzie, senza
perseguire scopi di lucro, il finanziamento dei seguenti progetti in tutti i settori dell'economia:
a) progetti contemplanti la valorizzazione delle regioni meno sviluppate;
b) progetti volti all'ammodernamento o alla riconversione di imprese oppure alla creazione di
nuove attività indotte dall'instaurazione o dal funzionamento del mercato interno che, per
ampiezza o natura, non possono essere interamente assicurati dai vari mezzi di finanziamento
esistenti nei singoli Stati membri;
Trattato che adotta una Costituzione per l'Europa 175
954374_TRAITE_IT_151_200 06-01-2005 07:40 Pagina 175
c) progetti di interesse comune per più Stati membri che, per ampiezza o natura, non possono
essere completamente assicurati dai vari mezzi di finanziamento esistenti nei singoli Stati
membri.
Nello svolgimento dei suoi compiti la Banca europea per gli investimenti facilita il finanziamento di
programmi di investimento congiuntamente con gli interventi dei fondi a finalità strutturale e degli
altri strumenti finanziari dell'Unione.
SEZIONE 4
DISPOSIZIONI COMUNI ALLE ISTITUZIONI, ORGANI E
ORGANISMI DELL'UNIONE
Articolo III-395
1. Quando, in virtù della Costituzione, delibera su proposta della Commissione, il Consiglio può
emendare tale proposta solo deliberando all'unanimità, salvo nei casi di cui agli articoli I-55 e I-56,
all'articolo III-396, paragrafi 10 e 13, all'articolo III-404 e III-405, paragrafo 2.
2. Fintantoché il Consiglio non ha deliberato, la Commissione può modificare la sua proposta in
ogni fase delle procedure che portano all'adozione di un atto dell'Unione.
Articolo III-396
1. Quando, in virtù della Costituzione, le leggi o leggi quadro europee sono adottate secondo la
procedura legislativa ordinaria, si applicano le disposizioni che seguono.
2. La Commissione presenta una proposta al Parlamento europeo e al Consiglio.
Prima lettura
3. Il Parlamento europeo adotta la sua posizione in prima lettura e la trasmette al Consiglio.
4. Se il Consiglio approva la posizione del Parlamento europeo, l'atto in questione è adottato nella
formulazione che corrisponde alla posizione del Parlamento europeo.
5. Se il Consiglio non approva la posizione del Parlamento europeo, esso adotta la sua posizione in
prima lettura e la trasmette al Parlamento europeo.
6. Il Consiglio informa esaurientemente il Parlamento europeo dei motivi che l'hanno indotto ad
adottare la sua posizione in prima lettura. La Commissione informa esaurientemente il Parlamento
europeo della sua posizione.
176 Parte III
954374_TRAITE_IT_151_200 06-01-2005 07:40 Pagina 176
Seconda lettura
7. Se, entro un termine di tre mesi da tale comunicazione, il Parlamento europeo:
a) approva la posizione del Consiglio in prima lettura o non si è pronunciato, l'atto in questione si
considera adottato nella formulazione che corrisponde alla posizione del Consiglio;
b) respinge la posizione del Consiglio in prima lettura a maggioranza dei membri che lo
compongono, l'atto proposto si considera non adottato;
c) propone emendamenti alla posizione del Consiglio in prima lettura a maggioranza dei membri
che lo compongono, il testo così emendato è comunicato al Consiglio e alla Commissione che
formula un parere su tali emendamenti.
8. Se, entro un termine di tre mesi dal ricevimento degli emendamenti del Parlamento europeo, il
Consiglio, deliberando a maggioranza qualificata:
a) approva tutti gli emendamenti, l'atto in questione si considera adottato;
b) non approva tutti gli emendamenti, il presidente del Consiglio, d'intesa con il presidente del
Parlamento europeo, convoca entro sei settimane il comitato di conciliazione.
9. Il Consiglio delibera all'unanimità sugli emendamenti su cui la Commissione ha dato parere
negativo.
Conciliazione
10. Il comitato di conciliazione, che riunisce i membri del Consiglio o i loro rappresentanti ed
altrettanti membri rappresentanti il Parlamento europeo, ha il compito di giungere ad un accordo su
un progetto comune a maggioranza qualificata dei membri del Consiglio o dei loro rappresentanti e a
maggioranza dei membri rappresentanti il Parlamento europeo entro un termine di sei settimane
dalla convocazione, basandosi sulle posizioni del Parlamento europeo e del Consiglio in seconda
lettura.
11. La Commissione partecipa ai lavori del comitato di conciliazione e prende ogni iniziativa
necessaria per favorire un ravvicinamento fra la posizione del Parlamento europeo e quella del
Consiglio.
12. Se, entro un termine di sei settimane dalla convocazione, il comitato di conciliazione non
approva un progetto comune, l'atto in questione si considera non adottato.
Terza lettura
13. Se, entro tale termine, il comitato di conciliazione approva un progetto comune, il Parlamento
europeo e il Consiglio dispongono ciascuno di un termine di sei settimane a decorrere
dall'approvazione per adottare l'atto in questione in base al progetto comune; il Parlamento europeo
delibera a maggioranza dei voti espressi e il Consiglio a maggioranza qualificata. In mancanza di una
decisione, l'atto in questione si considera non adottato.
14. I termini di tre mesi e di sei settimane di cui al presente articolo sono prorogati rispettivamente
di un mese e di due settimane, al massimo, su iniziativa del Parlamento europeo o del Consiglio.
Trattato che adotta una Costituzione per l'Europa 177
954374_TRAITE_IT_151_200 06-01-2005 07:40 Pagina 177
Disposizioni particolari
15. Quando, nei casi previsti dalla Costituzione, una legge o legge quadro europea è soggetta alla
procedura legislativa ordinaria su iniziativa di un gruppo di Stati membri, su raccomandazione della
Banca centrale europea o su richiesta della Corte di giustizia, il paragrafo 2, il paragrafo 6, seconda
frase e il paragrafo 9 non sono applicabili.
In tali casi, il Parlamento europeo e il Consiglio trasmettono alla Commissione il progetto di atto
insieme alle loro posizioni in prima e seconda lettura. Il Parlamento europeo o il Consiglio può
chiedere il parere della Commissione durante tutta la procedura, parere che la Commissione può
altresì formulare di sua iniziativa. Se lo reputa necessario, essa può anche partecipare al comitato di
conciliazione conformemente al paragrafo 11.
Articolo III-397
Il Parlamento europeo, il Consiglio e la Commissione procedono a reciproche consultazioni e
definiscono di comune accordo le modalità della cooperazione. A tale scopo, nel rispetto della
Costituzione, possono concludere accordi interistituzionali che possono assumere carattere
vincolante.
Articolo III-398
1. Nell'assolvere i loro compiti, le istituzioni, organi e organismi dell'Unione si basano su
un'amministrazione europea aperta, efficace ed indipendente.
2. La legge europea fissa disposizioni a tal fine, nel rispetto dello statuto e del regime adottati sulla
base dell'articolo III-427.
Articolo III-399
1. Le istituzioni, organi e organismi dell'Unione garantiscono la trasparenza dei loro lavori e
adottano nei rispettivi regolamenti interni, in applicazione dell'articolo I-50, le disposizioni
particolari relative all'accesso del pubblico ai loro documenti. La Corte di giustizia dell'Unione
europea, la Banca centrale europea e la Banca europea per gli investimenti sono soggette all'articolo I-
50, paragrafo 3 e al presente articolo soltanto allorché esercitano funzioni amministrative.
2. Il Parlamento europeo e il Consiglio provvedono alla pubblicità dei documenti relativi alle
procedure legislative nel rispetto delle condizioni previste dalla legge europea di cui all'articolo I-50,
paragrafo 3.
Articolo III-400
1. Il Consiglio adotta regolamenti e decisioni europei che fissano:
a) gli stipendi, indennità e pensioni del presidente del Consiglio europeo, del presidente della
Commissione, del ministro degli affari esteri dell'Unione, dei membri della Commissione, dei
presidenti, dei membri e dei cancellieri della Corte di giustizia dell'Unione europea, nonché del
segretario generale del Consiglio;
178 Parte III
954374_TRAITE_IT_151_200 06-01-2005 07:40 Pagina 178
b) le condizioni di impiego, in particolare gli stipendi, indennità e pensioni del presidente e dei
membri della Corte dei conti;
c) tutte le indennità sostitutive di retribuzione delle persone di cui alle lettere a) e b).
2. Il Consiglio adotta regolamenti e decisioni europei che fissano le indennità dei membri del
Comitato economico e sociale.
Articolo III-401
Gli atti del Consiglio, della Commissione o della Banca centrale europea che comportano, a carico di
persone che non siano gli Stati membri, un obbligo pecuniario costituiscono titolo esecutivo.
L'esecuzione forzata è regolata dalle norme di procedura civile vigenti nello Stato membro sul cui
territorio viene effettuata. La formula esecutiva è apposta, con la sola verificazione dell'autenticità del
titolo, dall'autorità nazionale che il governo di ciascuno degli Stati membri designa a tal fine,
informandone la Commissione e la Corte di giustizia dell'Unione europea.
Assolte tali formalità a richiesta dell'interessato, quest'ultimo può ottenere l'esecuzione forzata
richiedendola direttamente all'autorità competente, secondo la legislazione nazionale.
L'esecuzione forzata può essere sospesa soltanto in virtù di una decisione della Corte di giustizia
dell'Unione europea. Tuttavia, il controllo della regolarità delle disposizioni esecutive è di competenza
delle giurisdizioni nazionali.
CAPO II
DISPOSIZIONI FINANZIARIE
SEZIONE 1
QUADRO FINANZIARIO PLURIENNALE
Articolo III-402
1. Il quadro finanziario pluriennale è stabilito per un periodo di almeno cinque anni
conformemente all'articolo I-55.
2. Il quadro finanziario fissa gli importi dei massimali annui degli stanziamenti per impegni per
categoria di spesa e del massimale annuo degli stanziamenti per pagamenti. Le categorie di spesa, in
numero limitato, corrispondono ai grandi settori di attività dell'Unione.
3. Il quadro finanziario prevede ogni altra disposizione utile per il corretto svolgimento della
procedura annuale di bilancio.
Trattato che adotta una Costituzione per l'Europa 179
954374_TRAITE_IT_151_200 06-01-2005 07:40 Pagina 179
4. Qualora la legge europea del Consiglio che fissa un nuovo quadro finanziario non sia stata
adottata alla scadenza del quadro finanziario precedente, i massimali e le altre disposizioni vigenti
nell'ultimo anno coperto sono prorogati fino all'adozione di detta legge.
5. Nel corso della procedura di adozione del quadro finanziario, il Parlamento europeo, il Consiglio
e la Commissione adottano ogni misura necessaria a facilitare l'esito favorevole della procedura stessa.
SEZIONE 2
BILANCIO ANNUALE DELL'UNIONE
Articolo III-403
L'esercizio finanziario ha inizio il 1o gennaio e si chiude il 31 dicembre.
Articolo III-404
La legge europea stabilisce il bilancio annuale dell'Unione in conformità delle disposizioni in
appresso.
1. Ciascuna istituzione elabora, anteriormente al 1o luglio, uno stato di previsione delle spese per
l'esercizio finanziario successivo. La Commissione raggruppa tali stati di previsione in un progetto di
bilancio, che può comportare previsioni divergenti.
Tale progetto comprende una previsione delle entrate e una previsione delle spese.
2. La Commissione sottopone una proposta contenente il progetto di bilancio al Parlamento
europeo e al Consiglio non oltre il 1o settembre dell'anno che precede quello dell'esecuzione del
bilancio.
La Commissione può modificare il progetto di bilancio nel corso della procedura, fino alla
convocazione del comitato di conciliazione di cui al paragrafo 5.
3. Il Consiglio adotta la sua posizione sul progetto di bilancio e la comunica al Parlamento europeo
non oltre il 1o ottobre dell'anno che precede quello dell'esecuzione del bilancio. Esso informa
esaurientemente il Parlamento europeo dei motivi che l'hanno indotto a adottare tale posizione.
4. Se, entro un termine di quarantadue giorni dalla comunicazione, il Parlamento europeo:
a) approva la posizione del Consiglio, la legge europea che stabilisce il bilancio è adottata;
b) non ha deliberato, la legge europea che stabilisce il bilancio si considera adottata;
c) adotta, alla maggioranza dei membri che lo compongono, degli emendamenti, il progetto
emendato è trasmesso al Consiglio e alla Commissione. Il presidente del Parlamento europeo,
d'intesa con il presidente del Consiglio, convoca senza indugio il comitato di conciliazione.
Tuttavia, il comitato di conciliazione non si riunisce se, entro un termine di dieci giorni da detta
trasmissione, il Consiglio comunica al Parlamento europeo che approva tutti gli emendamenti.
180 Parte III
954374_TRAITE_IT_151_200 06-01-2005 07:40 Pagina 180
5. Il comitato di conciliazione, che riunisce i membri del Consiglio o i loro rappresentanti ed
altrettanti rappresentanti del Parlamento europeo, ha il compito di giungere, basandosi sulle posizioni
del Parlamento europeo e del Consiglio, a un accordo su un progetto comune, a maggioranza
qualificata dei membri del Consiglio o dei loro rappresentanti e a maggioranza dei rappresentanti del
Parlamento europeo, entro un termine di ventuno giorni dalla convocazione.
La Commissione partecipa ai lavori del comitato di conciliazione e prende ogni iniziativa necessaria
per favorire un ravvicinamento fra la posizione del Parlamento europeo e quella del Consiglio.
6. Se, entro il termine di ventuno giorni di cui al paragrafo 5, il comitato di conciliazione giunge a
un accordo su un progetto comune, il Parlamento europeo e il Consiglio dispongono ciascuno di un
termine di quattordici giorni a decorrere dalla data di tale accordo per approvare il progetto comune.
7. Se, entro il termine di quattordici giorni di cui al paragrafo 6:
a) sia il Parlamento europeo sia il Consiglio approvano il progetto comune o non riescono a
deliberare, o se una delle due istituzioni approva il progetto comune mentre l'altra non riesce a
deliberare, la legge europea che stabilisce il bilancio si considera definitivamente adottata in
conformità del progetto comune, o
b) sia il Parlamento europeo, deliberando alla maggioranza dei membri che lo compongono, sia il
Consiglio respingono il progetto comune, o se una delle due istituzioni respinge il progetto
comune mentre l'altra non riesce a deliberare, la Commissione sottopone un nuovo progetto di
bilancio, o
c) il Parlamento europeo, deliberando alla maggioranza dei membri che lo compongono, respinge il
progetto comune mentre il Consiglio lo approva, la Commissione sottopone un nuovo progetto
di bilancio, o
d) il Parlamento europeo approva il progetto comune, mentre il Consiglio lo respinge, il Parlamento
europeo può, entro un termine di quattordici giorni a decorrere dalla data del respingimento da
parte del Consiglio e deliberando alla maggioranza dei membri che lo compongono e dei tre
quinti dei voti espressi, decidere di confermare tutti gli emendamenti di cui al paragrafo 4,
lettera c) o parte di essi. Se un emendamento del Parlamento europeo non è confermato, è
mantenuta la posizione concordata in seno al comitato di conciliazione sulla linea di bilancio
oggetto di tale emendamento. La legge europea che stabilisce il bilancio si considera
definitivamente adottata su questa base.
8. Se, entro il termine di ventuno giorni di cui al paragrafo 5, il comitato di conciliazione non
giunge a un accordo su un progetto comune, la Commissione sottopone un nuovo progetto di
bilancio.
9. Quando la procedura di cui al presente articolo è espletata, il presidente del Parlamento europeo
constata che la legge europea che stabilisce il bilancio è definitivamente adottata.
10. Ciascuna istituzione esercita i poteri ad essa attribuiti dal presente articolo nel rispetto della
Costituzione e degli atti adottati a sua norma, in particolare in materia di risorse proprie dell'Unione e
di equilibrio delle entrate e delle spese.
Trattato che adotta una Costituzione per l'Europa 181
954374_TRAITE_IT_151_200 06-01-2005 07:40 Pagina 181
Articolo III-405
1. Se all'inizio dell'esercizio finanziario la legge europea che stabilisce il bilancio non è stata
definitivamente adottata, le spese possono essere effettuate mensilmente per capitolo conformemente
alla legge europea di cui all'articolo III-412, nel limite di un dodicesimo degli stanziamenti iscritti nel
capitolo in questione del bilancio dell'esercizio precedente, senza poter superare il dodicesimo degli
stanziamenti previsti nello stesso capitolo del progetto di bilancio.
2. Il Consiglio, su proposta della Commissione e nel rispetto delle condizioni fissate al paragrafo 1,
può adottare una decisione europea che autorizza spese superiori al limite del dodicesimo in
conformità della legge europea di cui all'articolo III-412. Esso la trasmette immediatamente al
Parlamento europeo.
Tale decisione europea prevede le misure necessarie in materia di risorse ai fini dell'applicazione del
presente articolo, conformemente alle leggi europee di cui all'articolo I-54, paragrafi 3 e 4.
Essa entra in vigore trenta giorni dopo l'adozione se, entro tale termine, il Parlamento europeo,
deliberando a maggioranza dei membri che lo compongono, non decide di ridurre dette spese.
Articolo III-406
Alle condizioni determinate dalla legge europea di cui all'articolo III-412, gli stanziamenti diversi da
quelli relativi alle spese di personale e rimasti inutilizzati alla fine dell'esercizio finanziario possono
essere riportati all'esercizio successivo e limitatamente a questo.
Gli stanziamenti sono specificamente registrati in capitoli, che raggruppano le spese a seconda della
natura o della destinazione e sono ripartiti in conformità della legge europea di cui all'articolo III-412.
Le spese
— del Parlamento europeo,
— del Consiglio europeo e del Consiglio,
— della Commissione,
— della Corte di giustizia dell'Unione europea
sono iscritte in sezioni distinte del bilancio, senza pregiudizio di un regime speciale per determinate
spese comuni.
182 Parte III
954374_TRAITE_IT_151_200 06-01-2005 07:40 Pagina 182
SEZIONE 3
ESECUZIONE DEL BILANCIO E SCARICO
Articolo III-407
La Commissione dà esecuzione al bilancio, in cooperazione con gli Stati membri, in base alla legge
europea di cui all'articolo III-412, sotto la sua responsabilità e nei limiti degli stanziamenti assegnati,
in conformità del principio di sana gestione finanziaria. Gli Stati membri cooperano con la
Commissione per garantire che gli stanziamenti siano utilizzati in conformità di detto principio.
La legge europea di cui all'articolo III-412 stabilisce gli obblighi di controllo e di revisione contabile
degli Stati membri nell'esecuzione del bilancio e le responsabilità che ne derivano. Essa fissa le
responsabilità e le modalità particolari secondo le quali ogni istituzione partecipa all'esecuzione delle
proprie spese.
All'interno del bilancio, la Commissione può procedere, nei limiti e alle condizioni fissati dalla legge
europea di cui all'articolo III-412, a storni di stanziamenti da capitolo a capitolo o da suddivisione a
suddivisione.
Articolo III-408
Ogni anno la Commissione sottopone al Parlamento europeo e al Consiglio i conti dell'esercizio
trascorso concernenti le operazioni di bilancio. Inoltre, comunica loro un bilancio finanziario che
riporta l'attivo e il passivo dell'Unione.
La Commissione presenta inoltre al Parlamento europeo e al Consiglio una relazione di valutazione
delle finanze dell'Unione basata sui risultati conseguiti, in particolare rispetto alle indicazioni
impartite dal Parlamento europeo e dal Consiglio a norma dell'articolo III409.
Articolo III-409
1. Il Parlamento europeo, su raccomandazione del Consiglio, dà atto alla Commissione
dell'esecuzione del bilancio. A tale scopo esamina, successivamente al Consiglio, i conti, il bilancio
finanziario e la relazione di valutazione di cui all'articolo III-408, la relazione annuale della Corte dei
conti, corredata delle risposte fornite dalle istituzioni controllate alle osservazioni della Corte stessa,
la dichiarazione di affidabilità di cui all'articolo III-384, paragrafo 1, secondo comma e le pertinenti
relazioni speciali della Corte dei conti.
2. Prima di dare atto alla Commissione, o per qualsiasi altro fine nel quadro dell'esercizio delle
attribuzioni di questa in materia di esecuzione del bilancio, il Parlamento europeo può chiedere di
ascoltare la Commissione sull'esecuzione delle spese o sul funzionamento dei sistemi di controllo
finanziario. La Commissione fornisce al Parlamento europeo, su richiesta di quest'ultimo, tutte le
informazioni necessarie.
3. La Commissione prende tutte le misure necessarie per dar seguito alle osservazioni che
accompagnano le decisioni di scarico ed alle altre osservazioni del Parlamento europeo concernenti
l'esecuzione delle spese, nonché ai commenti allegati alle raccomandazioni di scarico adottate dal
Consiglio.
Trattato che adotta una Costituzione per l'Europa 183
954374_TRAITE_IT_151_200 06-01-2005 07:40 Pagina 183
4. La Commissione, su richiesta del Parlamento europeo o del Consiglio, presenta relazioni in
merito alle misure adottate sulla scorta di tali osservazioni e commenti e, in particolare, alle istruzioni
impartite ai servizi incaricati dell'esecuzione del bilancio. Dette relazioni sono trasmesse altresì alla
Corte dei conti.
SEZIONE 4
DISPOSIZIONI COMUNI
Articolo III-410
Il quadro finanziario pluriennale e il bilancio annuale sono stabiliti in euro.
Articolo III-411
La Commissione può, con debita informazione alle autorità competenti degli Stati membri
interessati, trasferire nella moneta di uno degli Stati membri gli averi che essa detiene nella moneta di
un altro Stato membro, nella misura necessaria alla loro utilizzazione per gli scopi previsti dalla
Costituzione. La Commissione evita, per quanto possibile, di procedere a tali trasferimenti quando
detenga averi disponibili o realizzabili nelle monete di cui ha bisogno.
La Commissione comunica con i singoli Stati membri interessati per il tramite dell'autorità da essi
designata. Nell'esecuzione delle operazioni finanziarie, ricorre alla banca di emissione dello Stato
membro interessato oppure ad altro istituto finanziario da questo autorizzato.
Articolo III-412
1. La legge europea stabilisce:
a) le regole finanziarie che stabiliscono in particolare le modalità relative alla formazione e
all'esecuzione del bilancio, al rendiconto e alla verifica dei conti;
b) le regole che organizzano il controllo della responsabilità degli agenti finanziari, in particolare
degli ordinatori e dei contabili.
La legge europea è adottata previa consultazione della Corte dei conti.
2. Il Consiglio adotta, su proposta della Commissione, un regolamento europeo che fissa le
modalità e la procedura secondo le quali le entrate di bilancio previste dal regime delle risorse proprie
dell'Unione sono messe a disposizione della Commissione e stabilisce le misure da applicare per far
fronte alle eventuali esigenze di tesoreria. Esso delibera previa consultazione del Parlamento europeo
e della Corte dei conti.
3. Il Consiglio delibera all'unanimità fino al 31 dicembre 2006 in tutti i casi contemplati dal
presente articolo.
184 Parte III
954374_TRAITE_IT_151_200 06-01-2005 07:40 Pagina 184
Articolo III-413
Il Parlamento europeo, il Consiglio e la Commissione vigilano sulla disponibilità dei mezzi finanziari
necessari a consentire all'Unione di rispettare gli obblighi giuridici nei confronti dei terzi.
Articolo III-414
Sono convocati regolarmente, su iniziativa della Commissione, incontri tra i presidenti del
Parlamento europeo, del Consiglio e della Commissione nell'ambito delle procedure di bilancio di cui
al presente capo. I presidenti prendono tutte le misure necessarie per favorire la concertazione e il
ravvicinamento fra le posizioni delle istituzioni che presiedono, al fine di agevolare l'attuazione del
presente capo.
SEZIONE 5
LOTTA CONTRO LA FRODE
Articolo III-415
1. L'Unione e gli Stati membri combattono la frode e le altre attività illegali che ledono gli interessi
finanziari dell'Unione mediante misure prese a norma del presente articolo. Tali misure sono
dissuasive e offrono una protezione efficace negli Stati membri e nelle istituzioni, organi e organismi
dell'Unione.
2. Per combattere la frode che lede gli interessi finanziari dell'Unione, gli Stati membri prendono le
stesse misure che prendono per combattere la frode che lede i loro interessi finanziari.
3. Fatte salve altre disposizioni della Costituzione, gli Stati membri coordinano l'azione diretta a
tutelare gli interessi finanziari dell'Unione contro la frode. A tal fine organizzano, con la
Commissione, una stretta e regolare cooperazione tra le autorità competenti.
4. La legge o legge quadro europea stabilisce le misure necessarie nei settori della prevenzione e
lotta contro la frode che lede gli interessi finanziari dell'Unione, al fine di offrire una protezione
efficace ed equivalente in tutti gli Stati membri e nelle istituzioni, organi e organismi dell'Unione. È
adottata previa consultazione della Corte dei conti.
5. La Commissione, in cooperazione con gli Stati membri, presenta ogni anno al Parlamento
europeo e al Consiglio una relazione sulle misure prese ai fini dell'attuazione del presente articolo.
Trattato che adotta una Costituzione per l'Europa 185
954374_TRAITE_IT_151_200 06-01-2005 07:40 Pagina 185
CAPO III
COOPERAZIONI RAFFORZATE
Articolo III-416
Le cooperazioni rafforzate rispettano la Costituzione e il diritto dell'Unione.
Esse non possono recare pregiudizio né al mercato interno né alla coesione economica, sociale e
territoriale. Non possono costituire un ostacolo né una discriminazione per gli scambi tra gli Stati
membri, né possono provocare distorsioni di concorrenza tra questi ultimi.
Articolo III-417
Le cooperazioni rafforzate rispettano le competenze, i diritti e gli obblighi degli Stati membri che non
vi partecipano. Questi non ne ostacolano l'attuazione da parte degli Stati membri che vi partecipano.
Articolo III-418
1. Al momento dell'instaurazione le cooperazioni rafforzate sono aperte a tutti gli Stati membri,
fatto salvo il rispetto delle eventuali condizioni di partecipazione stabilite dalla decisione europea di
autorizzazione. La partecipazione alle cooperazioni rafforzate resta inoltre possibile in qualsiasi altro
momento, fatto salvo il rispetto, oltre che delle eventuali condizioni summenzionate, degli atti già
adottati in tale ambito.
La Commissione e gli Stati membri che partecipano a una cooperazione rafforzata si adoperano per
promuovere la partecipazione del maggior numero possibile di Stati membri.
2. La Commissione e, all'occorrenza, il ministro degli affari esteri dell'Unione, informano
periodicamente il Parlamento europeo e il Consiglio in merito allo sviluppo delle cooperazioni
rafforzate.
Articolo III-419
1. Gli Stati membri che desiderano instaurare tra loro una cooperazione rafforzata in uno dei
settori di cui alla Costituzione, eccetto i settori di competenza esclusiva e la politica estera e di
sicurezza comune, trasmettono una richiesta alla Commissione precisando il campo d'applicazione e
gli obiettivi perseguiti dalla cooperazione rafforzata prevista. La Commissione può presentare al
Consiglio una proposta al riguardo. Qualora la Commissione non presenti una proposta, informa gli
Stati membri interessati delle ragioni di tale decisione.
L'autorizzazione a procedere a una cooperazione rafforzata è concessa con una decisione europea del
Consiglio che delibera su proposta della Commissione e previa approvazione del Parlamento
europeo.
2. La richiesta degli Stati membri che desiderano instaurare tra loro una cooperazione rafforzata nel
quadro della politica estera e di sicurezza comune è presentata al Consiglio. Essa è trasmessa al
ministro degli affari esteri dell'Unione, che esprime un parere sulla coerenza della cooperazione
rafforzata prevista con la politica estera e di sicurezza comune dell'Unione, e alla Commissione, che
186 Parte III
954374_TRAITE_IT_151_200 06-01-2005 07:40 Pagina 186
esprime un parere in particolare sulla coerenza della cooperazione rafforzata prevista con le altre
politiche dell'Unione. Essa è inoltre trasmessa per conoscenza al Parlamento europeo.
L'autorizzazione a procedere a una cooperazione rafforzata è concessa con una decisione europea del
Consiglio, che delibera all'unanimità.
Articolo III-420
1. Ogni Stato membro che desideri partecipare a una cooperazione rafforzata in corso in uno dei
settori di cui all'articolo III-419, paragrafo 1, notifica tale intenzione al Consiglio e alla Commissione.
La Commissione, entro un termine di quattro mesi dalla data di ricezione della notifica, conferma la
partecipazione dello Stato membro in questione. Essa constata, se del caso, che le condizioni di
partecipazione sono soddisfatte e adotta le misure transitorie necessarie per l'applicazione degli atti
già adottati nel quadro della cooperazione rafforzata.
Tuttavia, se la Commissione ritiene che le condizioni di partecipazione non siano soddisfatte, indica
le disposizioni da adottare per soddisfarle e fissa un termine per il riesame della richiesta. Alla
scadenza di tale termine, essa riesamina la richiesta in conformità della procedura di cui al secondo
comma. Se la Commissione ritiene che le condizioni di partecipazione continuino a non essere
soddisfatte, lo Stato membro in questione può sottoporre la questione al Consiglio, che si pronuncia
sulla richiesta. Il Consiglio delibera conformemente all'articolo I-44, paragrafo 3. Può inoltre adottare,
su proposta della Commissione, le misure transitorie di cui al secondo comma.
2. Ogni Stato membro che desideri partecipare a una cooperazione rafforzata in corso nel quadro
della politica estera e di sicurezza comune notifica tale intenzione al Consiglio, al ministro degli affari
esteri dell'Unione e alla Commissione.
Il Consiglio conferma la partecipazione dello Stato membro in causa previa consultazione del
ministro degli affari esteri dell'Unione e dopo aver constatato, se del caso, che le condizioni di
partecipazione sono soddisfatte. Il Consiglio, su proposta del ministro degli affari esteri dell'Unione,
può inoltre adottare le misure transitorie necessarie per l'applicazione degli atti già adottati nel
quadro della cooperazione rafforzata. Tuttavia, se il Consiglio ritiene che le condizioni di
partecipazione non siano soddisfatte, indica le disposizioni da adottare per soddisfarle e fissa un
termine per il riesame della richiesta di partecipazione.
Ai fini del presente paragrafo, il Consiglio delibera all'unanimità e conformemente all'articolo I44,
paragrafo 3.
Articolo III-421
Le spese derivanti dall'attuazione di una cooperazione rafforzata, diverse dalle spese amministrative
che devono sostenere le istituzioni, sono a carico degli Stati membri partecipanti, salvo che il
Consiglio, deliberando all'unanimità dei membri previa consultazione del Parlamento europeo, non
disponga altrimenti.
Trattato che adotta una Costituzione per l'Europa 187
954374_TRAITE_IT_151_200 06-01-2005 07:40 Pagina 187
Articolo III-422
1. Qualora una disposizione della Costituzione che può essere applicata nel quadro di una
cooperazione rafforzata preveda che il Consiglio deliberi all'unanimità, il Consiglio, deliberando
all'unanimità conformemente alle modalità di cui all'articolo I-44, paragrafo 3, può adottare una
decisione europea che prevede che delibererà a maggioranza qualificata.
2. Qualora una disposizione della Costituzione che può essere applicata nel quadro di una
cooperazione rafforzata preveda che il Consiglio adotti leggi o leggi quadro europee conformemente
a una procedura legislativa speciale, il Consiglio, deliberando all'unanimità conformemente alle
modalità di cui all'articolo I-44, paragrafo 3, può adottare una decisione europea che prevede che
delibererà a norma della procedura legislativa ordinaria. Il Consiglio delibera previa consultazione del
Parlamento europeo.
3. I paragrafi 1 e 2 non si applicano alle decisioni che hanno implicazioni militari o che rientrano
nel settore della difesa.
Articolo III-423
Il Consiglio e la Commissione assicurano la coerenza delle azioni intraprese nel quadro di una
cooperazione rafforzata e la coerenza di dette azioni con le politiche dell'Unione, e cooperano a tale
scopo.
TITOLO VII
DISPOSIZIONI COMUNI
Articolo III-424
Tenuto conto della situazione socioeconomica strutturale della Guadalupa, della Guyana francese,
della Martinica, della Riunione, delle Azzorre, di Madera e delle isole Canarie, aggravata dalla grande
distanza, dall'insularità, dalla superficie ridotta, dalla topografia e dal clima difficili, dalla dipendenza
economica da alcuni prodotti, fattori la cui persistenza e il cui cumulo recano grave danno al loro
sviluppo, il Consiglio, su proposta della Commissione, adotta leggi, leggi quadro, regolamenti e
decisioni europei volti, in particolare, a stabilire le condizioni di applicazione della Costituzione a tali
regioni, ivi comprese politiche comuni. Esso delibera previa consultazione del Parlamento europeo.
Gli atti di cui al primo comma riguardano in particolare le politiche doganali e commerciali, la
politica fiscale, le zone franche, le politiche in materia di agricoltura e di pesca, le condizioni di
rifornimento di materie prime e di beni di consumo primari, gli aiuti di Stato e le condizioni di
accesso ai fondi a finalità strutturale e ai programmi orizzontali dell'Unione.
Il Consiglio adotta gli atti di cui al primo comma tenendo conto delle caratteristiche e dei vincoli
specifici delle regioni ultraperiferiche senza compromettere l'integrità e la coerenza dell'ordinamento
giuridico dell'Unione, compresi il mercato interno e le politiche comuni.
188 Parte III
954374_TRAITE_IT_151_200 06-01-2005 07:40 Pagina 188
Articolo III-425
La Costituzione lascia del tutto impregiudicato il regime di proprietà esistente negli Stati membri.
Articolo III-426
In ciascuno degli Stati membri l'Unione ha la più ampia capacità giuridica riconosciuta alle persone
giuridiche dalle legislazioni nazionali. Può in particolare acquistare o alienare beni immobili e mobili
e stare in giudizio. A tale fine è rappresentata dalla Commissione. Tuttavia, l'Unione è rappresentata
da ciascuna delle istituzioni, in base alla loro autonomia amministrativa, per le questioni connesse al
funzionamento dell'istituzione stessa.
Articolo III-427
La legge europea stabilisce lo statuto dei funzionari dell'Unione e il regime applicabile agli altri agenti
dell'Unione. Essa è adottata previa consultazione delle istituzioni interessate.
Articolo III-428
Per l'esecuzione dei compiti affidatile, la Commissione può raccogliere tutte le informazioni e
procedere a tutte le necessarie verifiche, nei limiti e alle condizioni fissati da un regolamento o una
decisione europei adottati dal Consiglio a maggioranza semplice.
Articolo III-429
1. Fatto salvo l'articolo 5 del protocollo sullo statuto del Sistema europeo di banche centrali e della
Banca centrale europea, la legge o legge quadro europea fissa le misure per l'elaborazione di
statistiche laddove necessario per lo svolgimento delle attività dell'Unione.
2. L'elaborazione delle statistiche presenta i caratteri dell'imparzialità, dell'affidabilità, dell'obiettività,
dell'indipendenza scientifica, dell'efficienza economica e della riservatezza statistica. Essa non
comporta oneri eccessivi per gli operatori economici.
Articolo III-430
I membri delle istituzioni dell'Unione, i membri dei comitati e i funzionari e agenti dell'Unione sono
tenuti, anche dopo la cessazione delle loro funzioni, a non divulgare le informazioni che per loro
natura siano protette dal segreto professionale, in particolare quelle relative alle imprese e riguardanti
i rapporti commerciali ovvero gli elementi dei costi.
Articolo III-431
La responsabilità contrattuale dell'Unione è regolata dal diritto applicabile al contratto in causa.
In materia di responsabilità extracontrattuale, l'Unione deve risarcire, conformemente ai principi
generali comuni al diritto degli Stati membri, i danni cagionati dalle sue istituzioni o dai suoi agenti
nell'esercizio delle loro funzioni.
Trattato che adotta una Costituzione per l'Europa 189
954374_TRAITE_IT_151_200 06-01-2005 07:40 Pagina 189
In deroga al secondo comma, la Banca centrale europea deve risarcire, conformemente ai principi
generali comuni al diritto degli Stati membri, i danni cagionati da essa stessa o dai suoi agenti
nell'esercizio delle loro funzioni.
La responsabilità personale degli agenti nei confronti dell'Unione è regolata dalle disposizioni che
stabiliscono il loro statuto o il regime loro applicabile.
Articolo III-432
La sede delle istituzioni dell'Unione è fissata d'intesa comune dai governi degli Stati membri.
Articolo III-433
Il Consiglio adotta all'unanimità un regolamento europeo che fissa il regime linguistico delle
istituzioni dell'Unione, fatto salvo lo statuto della Corte di giustizia dell'Unione europea.
Articolo III-434
L'Unione gode, sul territorio degli Stati membri, dei privilegi e delle immunità necessari
all'assolvimento dei suoi compiti, alle condizioni definite dal protocollo sui privilegi e sulle
immunità dell'Unione europea.
Articolo III-435
La Costituzione non pregiudica i diritti e gli obblighi derivanti da convenzioni concluse,
anteriormente al 1o gennaio 1958 o, per gli Stati aderenti, anteriormente alla data dell'adesione,
tra uno o più Stati membri, da una parte, e uno o più Stati terzi, dall'altra.
Nella misura in cui tali convenzioni sono incompatibili con la Costituzione, lo Stato o gli Stati
membri interessati ricorrono a tutti i mezzi atti ad eliminare le incompatibilità constatate. Ove
occorra, gli Stati membri si forniscono reciproca assistenza per raggiungere tale scopo, assumendo
eventualmente una comune linea di condotta.
Nell'applicazione delle convenzioni di cui al primo comma, gli Stati membri tengono conto del fatto
che i vantaggi consentiti nella Costituzione da ciascuno degli Stati membri costituiscono parte
integrante dell'Unione e sono, per ciò stesso, indissolubilmente connessi alla creazione di istituzioni
dotate di attribuzioni dalla Costituzione e alla concessione di vantaggi identici da parte di tutti gli altri
Stati membri.
Articolo III-436
1. La Costituzione non osta alle norme seguenti:
a) nessuno Stato membro è tenuto a fornire informazioni la cui divulgazione sia dallo stesso
considerata contraria agli interessi essenziali della propria sicurezza,
190 Parte III
954374_TRAITE_IT_151_200 06-01-2005 07:40 Pagina 190
b) ogni Stato membro può prendere le misure che ritiene necessarie alla tutela degli interessi
essenziali della propria sicurezza e che si riferiscono alla produzione o al commercio di armi,
munizioni e materiale bellico; tali misure non devono alterare le condizioni di concorrenza nel
mercato interno per quanto riguarda i prodotti che non siano destinati a fini specificamente
militari.
2. Il Consiglio, su proposta della Commissione, può adottare all'unanimità una decisione europea
che modifica l'elenco del 15 aprile 1958, relativo ai prodotti cui si applicano le disposizioni del
paragrafo 1, lettera b).
Trattato che adotta una Costituzione per l'Europa 191
954374_TRAITE_IT_151_200 06-01-2005 07:40 Pagina 191
954374_TRAITE_IT_151_200 06-01-2005 07:40 Pagina 192
PARTE IV
DISPOSIZIONI GENERALI E FINALI
Articolo IV-437
Abrogazione dei precedenti trattati
1. Il presente trattato che adotta una Costituzione per l'Europa abroga il trattato che istituisce la
Comunità europea e il trattato sull'Unione europea e, alle condizioni stabilite nel protocollo relativo
agli atti e trattati che hanno completato o modificato il trattato che istituisce la Comunità europea e il
trattato sull'Unione europea, gli atti e trattati che li hanno completati o modificati, fatto salvo il
paragrafo 2 del presente articolo.
2. I trattati relativi all'adesione:
a) del Regno di Danimarca, dell'Irlanda e del Regno Unito di Gran Bretagna e Irlanda del Nord,
b) della Repubblica ellenica,
c) del Regno di Spagna e della Repubblica portoghese,
d) della Repubblica d'Austria, della Repubblica di Finlandia e del Regno di Svezia,
e) della Repubblica ceca, della Repubblica di Estonia, della Repubblica di Cipro, della Repubblica di
Lettonia, della Repubblica di Lituania, della Repubblica di Ungheria, della Repubblica di Malta,
della Repubblica di Polonia, della Repubblica di Slovenia e della Repubblica slovacca
sono abrogati.
Tuttavia:
— le disposizioni dei trattati di cui alle lettere da a) a d) che sono riportate o cui è fatto riferimento
nel protocollo relativo ai trattati e atti di adesione del Regno di Danimarca, dell'Irlanda e del
Regno Unito di Gran Bretagna e Irlanda del Nord, della Repubblica ellenica, del Regno di Spagna
e della Repubblica portoghese e della Repubblica d'Austria, della Repubblica di Finlandia e del
Regno di Svezia restano in vigore e i loro effetti giuridici sono mantenuti conformemente a detto
protocollo;
— le disposizioni del trattato di cui alla lettera e) che sono riportate o cui è fatto riferimento nel
protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della
Repubblica di Ungheria, della Repubblica di Malta, della Repubblica di Polonia, della Repubblica
di Slovenia e della Repubblica slovacca restano in vigore e i loro effetti giuridici sono mantenuti
conformemente a detto protocollo.
954374_TRAITE_IT_151_200 06-01-2005 07:40 Pagina 193
194 Parte IV
Articolo IV-438
Successione e continuità giuridica
1. L'Unione europea istituita dal presente trattato succede all'Unione europea istituita dal trattato
sull'Unione europea e alla Comunità europea.
2. Fatto salvo l'articolo IV-439, le istituzioni, organi e organismi esistenti alla data di entrata in
vigore del presente trattato esercitano, nella loro composizione a tale data, le attribuzioni conferite
loro ai sensi del presente trattato finché non saranno state adottate nuove disposizioni in
applicazione dello stesso o fino al termine del loro mandato.
3. Gli atti delle istituzioni, organi e organismi adottati sulla base dei trattati e atti abrogati
dall'articolo IV-437 restano in vigore. I loro effetti giuridici sono mantenuti finché tali atti non
saranno stati abrogati, annullati o modificati in applicazione del presente trattato. Ciò vale anche per
le convenzioni concluse tra Stati membri sulla base dei trattati e atti abrogati dall'articolo IV-437.
Gli altri elementi dell'acquis comunitario e dell'Unione esistenti al momento dell'entrata in vigore del
presente trattato, in particolare gli accordi interistituzionali, le decisioni e gli accordi adottati dai
rappresentanti dei governi degli Stati membri riuniti in sede di Consiglio, gli accordi conclusi dagli
Stati membri relativi al funzionamento dell'Unione o della Comunità o connessi alla sfera di attività
delle stesse, le dichiarazioni, comprese quelle effettuate nel quadro di conferenze intergovernative, le
risoluzioni o altre posizioni adottate dal Consiglio europeo o dal Consiglio, nonché quelle relative
all'Unione o alla Comunità adottate di comune accordo dagli Stati membri, sono anch'essi mantenuti
finché non saranno stati soppressi o modificati.
4. La giurisprudenza della Corte di giustizia delle Comunità europee e del Tribunale di primo grado
relativa all'interpretazione e all'applicazione dei trattati e atti abrogati dall'articolo IV-437, così come
degli atti e convenzioni adottati per la loro applicazione, resta, mutatis mutandis, la fonte
d'interpretazione del diritto dell'Unione e in particolare delle disposizioni analoghe della
Costituzione.
5. La continuità delle procedure amministrative e giurisdizionali avviate prima della data di entrata
in vigore del presente trattato è assicurata nel rispetto della Costituzione. A tal fine, le istituzioni,
organi e organismi responsabili di tali procedure prendono le misure appropriate.
Articolo IV-439
Disposizioni transitorie relative a talune istituzioni
Le disposizioni transitorie relative alla composizione del Parlamento europeo, alla definizione della
maggioranza qualificata in sede di Consiglio europeo e di Consiglio, inclusi i casi in cui non tutti i
membri del Consiglio europeo o del Consiglio partecipano alla votazione, e alla composizione della
Commissione, incluso il ministro degli affari esteri dell'Unione, figurano nel protocollo sulle
disposizioni transitorie relative alle istituzioni e organi dell'Unione.
954374_TRAITE_IT_151_200 06-01-2005 07:40 Pagina 194
Trattato che adotta una Costituzione per l'Europa 195
Articolo IV-440
Campo di applicazione territoriale
1. Il presente trattato si applica al Regno del Belgio, alla Repubblica ceca, al Regno di Danimarca,
alla Repubblica federale di Germania, alla Repubblica di Estonia, alla Repubblica ellenica, al Regno di
Spagna, alla Repubblica francese, all'Irlanda, alla Repubblica italiana, alla Repubblica di Cipro, alla
Repubblica di Lettonia, alla Repubblica di Lituania, al Granducato di Lussemburgo, alla Repubblica di
Ungheria, alla Repubblica di Malta, al Regno dei Paesi Bassi, alla Repubblica d'Austria, alla Repubblica
di Polonia, alla Repubblica portoghese, alla Repubblica di Slovenia, alla Repubblica slovacca, alla
Repubblica di Finlandia, al Regno di Svezia e al Regno Unito di Gran Bretagna e d'Irlanda del Nord.
2. Il presente trattato si applica alla Guadalupa, alla Guyana francese, alla Martinica, alla Riunione,
alle Azzorre, a Madera e alle isole Canarie conformemente all'articolo III-424.
3. I paesi e territori d'oltremare, il cui elenco figura nell'allegato II, costituiscono l'oggetto dello
speciale regime di associazione definito nella parte III, titolo IV.
Il presente trattato non si applica ai paesi e territori d'oltremare che mantengono relazioni particolari
con il Regno Unito di Gran Bretagna e Irlanda del Nord non menzionati nel suddetto elenco.
4. Il presente trattato si applica ai territori europei di cui uno Stato membro assume la
rappresentanza nei rapporti con l'estero.
5. Il presente trattato si applica alle isole Åland con le deroghe contenute originariamente nel
trattato di cui all'articolo IV-437, paragrafo 2, lettera d) e riprese nel titolo V, sezione 5 del protocollo
relativo ai trattati e atti di adesione del Regno di Danimarca, dell'Irlanda e del Regno Unito di Gran
Bretagna e Irlanda del Nord, della Repubblica ellenica, del Regno di Spagna e della Repubblica
portoghese e della Repubblica d'Austria, della Repubblica di Finlandia e del Regno di Svezia.
6. In deroga ai paragrafi da 1 a 5:
a) il presente trattato non si applica alle Færøer;
b) il presente trattato si applica a Akrotiri e Dhekelia, zone di sovranità del Regno Unito di Gran
Bretagna e Irlanda del Nord a Cipro, solo per quanto necessario ad assicurare l'attuazione del
regime originariamente definito nel protocollo relativo alle zone di sovranità del Regno Unito di
Gran Bretagna e Irlanda del Nord a Cipro, allegato all'atto di adesione, che costituisce parte
integrante del trattato di cui all'articolo IV-437, paragrafo 2, lettera e) e ripreso nella parte II,
titolo III del protocollo relativo al trattato e atto di adesione della Repubblica ceca, della
Repubblica di Estonia, della Repubblica di Cipro, della Repubblica di Lettonia, della Repubblica di
Lituania, della Repubblica di Ungheria, della Repubblica di Malta, della Repubblica di Polonia,
della Repubblica di Slovenia e della Repubblica slovacca;
c) il presente trattato si applica alle isole Normanne e all'isola di Man solo per quanto necessario ad
assicurare l'attuazione del regime per tali isole definito originariamente dal trattato di cui
954374_TRAITE_IT_151_200 06-01-2005 07:40 Pagina 195
196 Parte IV
all'articolo IV-437, paragrafo 2, lettera a), ripreso nel titolo II, sezione 3 del protocollo relativo ai
trattati e atti di adesione del Regno di Danimarca, dell'Irlanda e del Regno Unito di Gran Bretagna
e Irlanda del Nord, della Repubblica ellenica, del Regno di Spagna e della Repubblica portoghese e
della Repubblica d'Austria, della Repubblica di Finlandia e del Regno di Svezia.
7. Il Consiglio europeo, su iniziativa dello Stato membro interessato, può adottare una decisione
europea che modifica lo status, nei confronti dell'Unione, di un paese o territorio danese, francese o
olandese di cui ai paragrafi 2 e 3. Il Consiglio europeo delibera all'unanimità previa consultazione
della Commissione.
Articolo IV-441
Unioni regionali
Il presente trattato non osta all'esistenza e al perfezionamento delle unioni regionali tra il Belgio e il
Lussemburgo, come pure tra il Belgio, il Lussemburgo e i Paesi Bassi, nella misura in cui gli obiettivi di
tali unioni regionali non sono raggiunti in applicazione del trattato stesso.
Articolo IV-442
Protocolli e allegati
I protocolli e gli allegati al presente trattato ne costituiscono parte integrante.
Articolo IV-443
Procedura di revisione ordinaria
1. Il governo di qualsiasi Stato membro, il Parlamento europeo o la Commissione può sottoporre al
Consiglio progetti intesi a modificare il presente trattato. Tali progetti sono trasmessi dal Consiglio al
Consiglio europeo e notificati ai parlamenti nazionali.
2. Qualora il Consiglio europeo, previa consultazione del Parlamento europeo e della
Commissione, adotti a maggioranza semplice una decisione favorevole all'esame delle modifiche
proposte, il presidente del Consiglio europeo convoca una convenzione composta da rappresentanti
dei parlamenti nazionali, dei capi di Stato o di governo degli Stati membri, del Parlamento europeo e
della Commissione. In caso di modifiche istituzionali nel settore monetario, è consultata anche la
Banca centrale europea. La convenzione esamina i progetti di modifica e adotta per consenso una
raccomandazione a una conferenza dei rappresentanti dei governi degli Stati membri quale prevista al
paragrafo 3.
Il Consiglio europeo può decidere a maggioranza semplice, previa approvazione del Parlamento
europeo, di non convocare una convenzione qualora l'entità delle modifiche non lo giustifichi. In
questo caso, il Consiglio europeo definisce il mandato per una conferenza dei rappresentanti dei
governi degli Stati membri.
954374_TRAITE_IT_151_200 06-01-2005 07:40 Pagina 196
Trattato che adotta una Costituzione per l'Europa 197
3. Una conferenza dei rappresentanti dei governi degli Stati membri è convocata dal presidente del
Consiglio allo scopo di stabilire di comune accordo le modifiche da apportare al presente trattato.
Le modifiche entrano in vigore dopo essere state ratificate da tutti gli Stati membri conformemente
alle rispettive norme costituzionali.
4. Qualora, al termine di un periodo di due anni a decorrere dalla firma del trattato che modifica il
presente trattato, i quattro quinti degli Stati membri abbiano ratificato detto trattato e uno o più Stati
membri abbiano incontrato difficoltà nelle procedure di ratifica, la questione è deferita al Consiglio
europeo.
Articolo IV-444
Procedura di revisione semplificata
1. Quando la parte III prevede che il Consiglio deliberi all'unanimità in un settore o in un caso
determinato, il Consiglio europeo può adottare una decisione europea che consenta al Consiglio di
deliberare a maggioranza qualificata in detto settore o caso.
Il presente paragrafo non si applica alle decisioni che hanno implicazioni militari o che rientrano nel
settore della difesa.
2. Quando la parte III prevede che il Consiglio adotti leggi o leggi quadro europee secondo una
procedura legislativa speciale, il Consiglio europeo può adottare una decisione europea che consenta
l'adozione di tali leggi o leggi quadro secondo la procedura legislativa ordinaria.
3. Ogni iniziativa presa dal Consiglio europeo in base ai paragrafi 1 o 2 è trasmessa ai parlamenti
nazionali. In caso di opposizione di un parlamento nazionale notificata entro sei mesi dalla data di
tale trasmissione, la decisione europea di cui ai paragrafi 1 o 2 non è adottata. In assenza di
opposizione, il Consiglio europeo può adottare detta decisione.
Per l'adozione delle decisioni europee di cui ai paragrafi 1 e 2, il Consiglio europeo delibera
all'unanimità previa approvazione del Parlamento europeo, che si pronuncia a maggioranza dei
membri che lo compongono.
Articolo IV-445
Procedura di revisione semplificata riguardante le politiche e azioni interne dell'Unione
1. Il governo di qualsiasi Stato membro, il Parlamento europeo o la Commissione può sottoporre al
Consiglio europeo progetti intesi a modificare in tutto o in parte le disposizioni della parte III,
titolo III relative alle politiche e azioni interne dell'Unione.
2. Il Consiglio europeo può adottare una decisione europea che modifica in tutto o in parte le
disposizioni della parte III, titolo III. Il Consiglio europeo delibera all'unanimità previa consultazione
del Parlamento europeo, della Commissione e, in caso di modifiche istituzionali nel settore
monetario, della Banca centrale europea.
954374_TRAITE_IT_151_200 06-01-2005 07:40 Pagina 197
198 Parte IV
Tale decisione europea entra in vigore solo previa approvazione da parte degli Stati membri
conformemente alle rispettive norme costituzionali.
3. La decisione europea di cui al paragrafo 2 non può estendere le competenze attribuite all'Unione
nel presente trattato.
Articolo IV-446
Durata
Il presente trattato è concluso per una durata illimitata.
Articolo IV-447
Ratifica e entrata in vigore
1. Il presente trattato è ratificato dalle Alte Parti Contraenti conformemente alle rispettive norme
costituzionali. Gli strumenti di ratifica sono depositati presso il governo della Repubblica italiana.
2. Il presente trattato entra in vigore il 1o novembre 2006, se tutti gli strumenti di ratifica sono
stati depositati; altrimenti, il primo giorno del secondo mese successivo all'avvenuto deposito dello
strumento di ratifica da parte dello Stato firmatario che procede per ultimo a tale formalità.
Articolo IV-448
Testi autentici e traduzioni
1. Il presente trattato, redatto in unico esemplare in lingua ceca, danese, estone, finlandese, francese,
greca, inglese, irlandese, italiana, lettone, lituana, maltese, olandese, polacca, portoghese, slovacca,
slovena, spagnola, svedese, tedesca e ungherese, il testo in ciascuna di queste lingue facente
ugualmente fede, sarà depositato negli archivi del governo della Repubblica italiana, che provvederà a
trasmetterne copia certificata conforme a ciascuno dei governi degli altri Stati firmatari.
2. Il presente trattato può essere parimenti tradotto in qualsiasi altra lingua determinata da uno
Stato membro che, in base all'ordinamento costituzionale dello Stato in questione, sia lingua ufficiale
in tutto il suo territorio o in parte di esso. Lo Stato membro interessato fornisce copia certificata
conforme di tale traduzione affinché sia depositata negli archivi del Consiglio.
954374_TRAITE_IT_151_200 06-01-2005 07:40 Pagina 198
Trattato che adotta una Costituzione per l'Europa 199
EN FE DE LO CUAL, los plenipotenciarios infrascritos suscriben el presente Tratado
Na DŮKAZ ČEHOŽ připojili níže podepsaní zplnomocnění zástupci k této smlouvě své podpisy
TIL BEKRÆFTELSE HERAF har undertegnede befuldmægtigede underskrevet denne traktat
ZU URKUND DESSEN haben die unterzeichneten Bevollmächtigten ihre Unterschriften unter diesen
Vertrag gesetzt
SELLE KINNITUSEKS on nimetatud täievolilised esindajad käesolevale lepingule alla kirjutanud
ΕΙΣ ΠΙΣΤΣΗ ΤΝ ΑΝΤΕΡ, οι υπογεγραένοι πληρεξούσιοι υπέγραψαν την παρούσα Συνθήκη
IN WITNESS WHEREOF, the undersigned plenipotentiaries have signed this Treaty
EN FOI DE QUOI, les plénipotentiaires soussignés ont apposé leur signature au bas du présent traité
DÁ FHIANÚ SIN, chuir na Lánchumhachtaigh thíos-sínithe a lámh leis an gConradh seo
IN FEDE DI CHE, i plenipotenziari sottoscritti hanno apposto la loro firma in calce al presente
trattato
TO APLIECINOT, attiecīgi pilnvarotas personas ir parakstījušas šo Līgumu
TAI PALIUDYDAMI šią Sutartį pasirašė toliau nurodyti įgaliotieji atstovai
FENTIEK HITELÉÜL az alulírott meghatalmazottak aláírták ezt a szerződést
B'XIEHDA TA' DAN, il-plenipotenzjarji sottoskritti ffirmaw dan it-Trattat
TEN BLIJKE WAARVAN de ondergetekende gevolmachtigden hun handtekening onder dit verdrag
hebben gesteld
W DOWÓD CZEGO niżej podpisani pełnomocnicy złożyli swoje podpisy pod niniejszym Traktatem
EM FÉ DO QUE os plenipotenciários abaixo assinados apuseram as suas assinaturas no final do
presente Tratado
NA DÔKAZ TOHO dolupodpísaní splnomocnení zástupcovia podpísali túto zmluvu
V POTRDITEV TEGA so spodaj podpisani pooblaščenci podpisali to pogodbo
TÄMÄN VAKUUDEKSI alla mainitut täysivaltaiset edustajat ovat allekirjoittaneet tämän sopimuksen
TILL BEVIS HÄRPÅ har undertecknade befullmäktigade undertecknat detta fördrag
Hecho en Roma, el veintinueve de octubre del dos mil cuatro.
V Římě dne dvacátého devátého října dva tisíce čtyři
Udfærdiget i Rom den niogtyvende oktober to tusind og fire.
Geschehen zu Rom am neunundzwanzigsten Oktober zweitausendundvier.
Kahe tuhande neljanda aasta oktoobrikuu kahekümne üheksandal päeval Roomas
Έγινε στις Ρώη, στις είκοσι εννέα Οκτωβρίου δύο χιλιάδες τέσσερα.
Done at Rome on the twentyninth day of October in the year two thousand and four.
Fait à Rome, le vingtneuf octobre deux mille quatre.
Arna dhéanamh sa Róimh, an naoú lá fichead de Dheireadh Fómhair sa bhliain dhá mhíle is a
ceathair
Fatto a Roma, addì ventinove ottobre duemilaquattro.
Romā, divi tūkstoši ceturtā gada divdesmit devītajā oktobrī
Priimta du tūkstančiai ketvirtų metų spalio dvidešimt devintą dieną Romoje
Kelt Rómában, a kétezer-negyedik év október havának huszonkilencedik napján
954374_TRAITE_IT_151_200 06-01-2005 07:40 Pagina 199
200 Parte IV
Magħmul f'Ruma fid-disa' u għoxrin jum ta' Ottubru tas-sena elfejn u erbgħa
Gedaan te Rome, de negenentwintigste oktober tweeduizendvier.
Sporządzono w Rzymie dnia dwudziestego dziewiątego października roku dwutysięcznego
czwartego
Feito em Roma, em vinte e nove de Outubro de dois mil e quatro
V Ríme dvadsiatehodeviateho októbra dvetisícštyri
V Rimu, devetindvajsetega oktobra leta dva tisoč štiri
Tehty Roomassa kahdentenakymmenentenäyhdeksäntenä päivänä lokakuuta vuonna
kaksituhattaneljä.
Som skedde i Rom den tjugonionde oktober tjugohundrafyra.
954374_TRAITE_IT_151_200 06-01-2005 07:40 Pagina 200
Trattato che adotta una Costituzione per l'Europa 201
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige Gemeenschap,
het Vlaamse Gewest, het Waalse Gewest en het Brussels Hoofdstedelijk Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft, die Französische
Gemeinschaft, die Wallonische Region, die Flämische Region und die Region Brüssel-Hauptstadt.
Za prezidenta České republiky
954374_TRAITE_IT_151_200 06-01-2005 07:40 Pagina 201
202 Parte IV
For Hendes Majestæt Danmarks Dronning
Für den Präsidenten der Bundesrepublik Deutschland
Eesti Vabariigi Presidendi nimel
954374_TRAITE_IT_201_250 06-01-2005 07:51 Pagina 202
Trattato che adotta una Costituzione per l'Europa 203
Για τον Πρόεδρο της Ελληνικής ηοκρατίας
Por Su Majestad el Rey de España
Pour le Président de la République française
954374_TRAITE_IT_201_250 06-01-2005 07:51 Pagina 203
204 Parte IV
Thar ceann Uachtarán na hÉireann
For the President of Ireland
Per il Presidente della Repubblica italiana
Για τον Πρόεδρο της Κυπριακής ηοκρατίας
954374_TRAITE_IT_201_250 06-01-2005 07:51 Pagina 204
Trattato che adotta una Costituzione per l'Europa 205
Latvĳas Republikas Valsts prezidentes vārdā
Lietuvos Respublikos Prezidento vardu
Pour Son Altesse Royale le Grand-Duc de Luxembourg
954374_TRAITE_IT_201_250 06-01-2005 07:51 Pagina 205
206 Parte IV
A Magyar Köztársaság Elnöke részéről
Għall-President ta' Malta
Voor Hare Majesteit de Koningin der Nederlanden
954374_TRAITE_IT_201_250 06-01-2005 07:51 Pagina 206
Trattato che adotta una Costituzione per l'Europa 207
Für den Bundespräsidenten der Republik Österreich
Za Prezydenta Rzeczypospolitej Polskiej
Pelo Presidente da República Portuguesa
954374_TRAITE_IT_201_250 06-01-2005 07:51 Pagina 207
208 Parte IV
Za predsednika Republike Slovenĳe
Za prezidenta Slovenskej republiky
Suomen Tasavallan Presidentin puolesta
För Republiken Finlands President
954374_TRAITE_IT_201_250 06-01-2005 07:51 Pagina 208
Trattato che adotta una Costituzione per l'Europa 209
För Konungariket Sveriges regering
For Her Majesty the Queen of the United Kingdom of Great Britain and Northern Ireland
954374_TRAITE_IT_201_250 06-01-2005 07:51 Pagina 209
210 Parte IV
PROTOCOLLI E ALLEGATI
A. PROTOCOLLI
ALLEGATI AL TRATTATO CHE ADOTTA UNA COSTITUZIONE PER L'EUROPA
954374_TRAITE_IT_201_250 06-01-2005 07:51 Pagina 210
Trattato che adotta una Costituzione per l'Europa 211
1. PROTOCOLLO SUL RUOLO DEI PARLAMENTI NAZIONALI NELL'UNIONE EUROPEA
LE ALTE PARTI CONTRAENTI,
RICORDANDO che il modo in cui i parlamenti nazionali effettuano il controllo sui rispettivi governi relativamente alle
attività dell'Unione è una questione disciplinata dall'ordinamento costituzionale e dalla prassi costituzionale propri di
ciascuno Stato membro,
DESIDEROSE di incoraggiare una maggiore partecipazione dei parlamenti nazionali alle attività dell'Unione europea e
di potenziarne la capacità di esprimere i loro pareri su progetti di atti legislativi europei e su altri problemi che rivestano
per loro un particolare interesse,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
TITOLO I
COMUNICAZIONE DI INFORMAZIONI AI PARLAMENTI NAZIONALI
Articolo 1
I documenti di consultazione redatti dalla Commissione (libri verdi, libri bianchi e comunicazioni)
sono inviati direttamente dalla Commissione ai parlamenti nazionali all'atto della pubblicazione. La
Commissione trasmette inoltre ai parlamenti nazionali il programma legislativo annuale e gli altri
strumenti di programmazione legislativa o di strategia politica nello stesso momento in cui li
trasmette al Parlamento europeo e al Consiglio.
Articolo 2
I progetti di atti legislativi europei indirizzati al Parlamento europeo e al Consiglio sono trasmessi ai
parlamenti nazionali.
Ai fini del presente protocollo, per «progetto di atto legislativo europeo» si intende la proposta della
Commissione, l'iniziativa di un gruppo di Stati membri, l'iniziativa del Parlamento europeo, la
richiesta della Corte di giustizia, la raccomandazione della Banca centrale europea e la richiesta della
Banca europea per gli investimenti, intese all'adozione di un atto legislativo europeo.
I progetti di atti legislativi europei presentati dalla Commissione sono trasmessi ai parlamenti
nazionali direttamente dalla Commissione, nello stesso momento in cui sono trasmessi al Parlamento
europeo e al Consiglio.
I progetti di atti legislativi europei presentati dal Parlamento europeo sono trasmessi ai parlamenti
nazionali direttamente dal Parlamento europeo.
I progetti di atti legislativi europei presentati da un gruppo di Stati membri, dalla Corte di giustizia,
dalla Banca centrale europea o dalla Banca europea per gli investimenti sono trasmessi ai parlamenti
nazionali dal Consiglio.
954374_TRAITE_IT_201_250 06-01-2005 07:51 Pagina 211
212 Parte IV
Articolo 3
I parlamenti nazionali possono inviare ai presidenti del Parlamento europeo, del Consiglio e della
Commissione un parere motivato in merito alla conformità di un progetto di atto legislativo europeo
al principio di sussidiarietà, secondo la procedura prevista dal protocollo sull'applicazione dei
principi di sussidiarietà e di proporzionalità.
Se il progetto di atto legislativo europeo è stato presentato da un gruppo di Stati membri, il
presidente del Consiglio trasmette il parere o i pareri motivati ai governi di tali Stati membri.
Se il progetto di atto legislativo europeo è stato presentato dalla Corte di giustizia, dalla Banca
centrale europea o dalla Banca europea per gli investimenti, il presidente del Consiglio trasmette il
parere o i pareri motivati all'istituzione o organo interessato.
Articolo 4
Un periodo di sei settimane intercorre tra la data in cui si mette a disposizione dei parlamenti
nazionali, nelle lingue ufficiali dell'Unione, un progetto di atto legislativo europeo e la data in cui
questo è iscritto all'ordine del giorno provvisorio del Consiglio ai fini della sua adozione o
dell'adozione di una posizione nel quadro di una procedura legislativa. In caso di urgenza sono
ammesse eccezioni le cui motivazioni sono riportate nell'atto o nella posizione del Consiglio. Salvo
in casi urgenti debitamente motivati, nel corso di queste sei settimane non può essere constatato
alcun accordo riguardante il progetto di atto legislativo europeo. Salvo nei casi urgenti debitamente
motivati, tra l'iscrizione di un progetto di atto legislativo europeo all'ordine del giorno provvisorio del
Consiglio e l'adozione di una posizione devono trascorrere dieci giorni.
Articolo 5
Gli ordini del giorno e i risultati delle sessioni del Consiglio, compresi i processi verbali delle sessioni
nelle quali il Consiglio delibera su progetti di atti legislativi europei, sono trasmessi direttamente ai
parlamenti nazionali nello stesso momento in cui sono comunicati ai governi degli Stati membri.
Articolo 6
Qualora il Consiglio europeo intenda ricorrere all'articolo IV-444, paragrafo 1 o 2 della Costituzione,
i parlamenti nazionali sono informati dell'iniziativa del Consiglio europeo almeno sei mesi prima che
sia adottata una decisione europea.
Articolo 7
La Corte dei conti trasmette a titolo informativo la relazione annua ai parlamenti nazionali nello
stesso momento in cui la trasmette al Parlamento europeo e al Consiglio.
Articolo 8
Quando il sistema parlamentare nazionale non è unicamerale, gli articoli da 1 a 7 si applicano alle
camere che lo compongono.
954374_TRAITE_IT_201_250 06-01-2005 07:51 Pagina 212
Trattato che adotta una Costituzione per l'Europa 213
TITOLO II
COOPERAZIONE INTERPARLAMENTARE
Articolo 9
Il Parlamento europeo e i parlamenti nazionali definiscono insieme l'organizzazione e la promozione
di una cooperazione interparlamentare efficace e regolare in seno all'Unione.
Articolo 10
Una conferenza degli organi parlamentari specializzati per gli affari dell'Unione può sottoporre
all'attenzione del Parlamento europeo, del Consiglio e della Commissione i contributi che ritiene utili.
La conferenza promuove inoltre lo scambio di informazioni e buone prassi tra i parlamenti nazionali
e il Parlamento europeo, e tra le loro commissioni specializzate. Può altresì organizzare conferenze
interparlamentari su temi specifici in particolare per discutere su argomenti che rientrano nella
politica estera e di sicurezza comune, compresa la politica di sicurezza e di difesa comune. I
contributi della conferenza non vincolano i parlamenti nazionali e non pregiudicano la loro
posizione.
954374_TRAITE_IT_201_250 06-01-2005 07:51 Pagina 213
214 Parte IV
2. PROTOCOLLO SULL'APPLICAZIONE DEI PRINCIPI DI SUSSIDIARIETÀ E DI
PROPORZIONALITÀ
LE ALTE PARTI CONTRAENTI,
DESIDEROSE di garantire che le decisioni siano prese il più possibile vicino ai cittadini dell'Unione;
DETERMINATE a fissare le condizioni dell'applicazione dei principi di sussidiarietà e proporzionalità sanciti
nell'articolo I11 della Costituzione e ad istituire un sistema di controllo dell'applicazione di detti principi;
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Ciascuna istituzione vigila in modo continuo sul rispetto dei principi di sussidiarietà e di
proporzionalità definiti nell'articolo I11 della Costituzione.
Articolo 2
Prima di proporre un atto legislativo europeo, la Commissione effettua ampie consultazioni. Tali
consultazioni devono tener conto, se del caso, della dimensione regionale e locale delle azioni
previste. Nei casi di straordinaria urgenza, la Commissione non procede a dette consultazioni. Essa
motiva la decisione nella proposta.
Articolo 3
Ai fini del presente protocollo, per «progetto di atto legislativo europeo» si intende la proposta della
Commissione, l'iniziativa di un gruppo di Stati membri, l'iniziativa del Parlamento europeo, la
richiesta della Corte di giustizia, la raccomandazione della Banca centrale europea e la richiesta della
Banca europea per gli investimenti, dirette all'adozione di un atto legislativo europeo.
Articolo 4
La Commissione trasmette i progetti di atti legislativi europei e i progetti modificati ai parlamenti
nazionali nello stesso momento in cui li trasmette al legislatore dell'Unione.
Il Parlamento europeo trasmette i suoi progetti di atti legislativi europei e i progetti modificati ai
parlamenti nazionali.
Il Consiglio trasmette i progetti di atti legislativi europei presentati da un gruppo di Stati membri,
dalla Corte di giustizia, dalla Banca centrale europea o dalla Banca europea per gli investimenti, e i
progetti modificati, ai parlamenti nazionali.
Non appena adottate, le risoluzioni legislative del Parlamento europeo e le posizioni del Consiglio
sono da loro trasmesse ai parlamenti nazionali.
954374_TRAITE_IT_201_250 06-01-2005 07:51 Pagina 214
Trattato che adotta una Costituzione per l'Europa 215
Articolo 5
I progetti di atti legislativi europei sono motivati con riguardo al principio di sussidiarietà e di
proporzionalità. Ogni progetto di atto legislativo europeo dovrebbe essere accompagnato da una
scheda contenente elementi circostanziati che consentano di valutare il rispetto dei principi di
sussidiarietà e di proporzionalità. Tale scheda dovrebbe fornire elementi che consentano di valutarne
l'impatto finanziario e le conseguenze, quando si tratta di una legge quadro europea, sulla
regolamentazione che sarà attuata dagli Stati membri, ivi compresa, se del caso, la legislazione
regionale. Le ragioni che hanno portato a concludere che un obiettivo dell'Unione può essere
conseguito meglio a livello di quest'ultima sono confortate da indicatori qualitativi e, ove possibile,
quantitativi. I progetti di atti legislativi europei tengono conto della necessità che gli oneri, siano essi
finanziari o amministrativi, che ricadono sull'Unione, sui governi nazionali, sugli enti regionali o
locali, sugli operatori economici, sui cittadini, siano il meno gravosi possibile e commisurati
all'obiettivo da conseguire.
Articolo 6
Ciascuno dei parlamenti nazionali o ciascuna camera di uno di questi parlamenti può, entro un
termine di sei settimane a decorrere dalla data di trasmissione di un progetto di atto legislativo
europeo, inviare ai presidenti del Parlamento europeo, del Consiglio e della Commissione un parere
motivato che espone le ragioni per le quali ritiene che il progetto in causa non sia conforme al
principio di sussidiarietà. Spetta a ciascun parlamento nazionale o a ciascuna camera dei parlamenti
nazionali consultare all'occorrenza i parlamenti regionali con poteri legislativi.
Se il progetto di atto legislativo è stato presentato da un gruppo di Stati membri, il presidente del
Consiglio trasmette il parere ai governi di tali Stati membri.
Se il progetto di atto legislativo è stato presentato dalla Corte di giustizia, dalla Banca centrale europea
o dalla Banca europea per gli investimenti, il presidente del Consiglio trasmette il parere all'istituzione
o organo interessato.
Articolo 7
Il Parlamento europeo, il Consiglio e la Commissione e, se del caso, il gruppo di Stati membri, la
Corte di giustizia, la Banca centrale europea o la Banca europea per gli investimenti, ove il progetto di
atto legislativo sia stato presentato da essi, tengono conto dei pareri motivati trasmessi dai parlamenti
nazionali o da ciascuna camera di uno di questi parlamenti.
Ciascun parlamento nazionale dispone di due voti, ripartiti in funzione del sistema parlamentare
nazionale. In un sistema parlamentare nazionale bicamerale, ciascuna delle due camere dispone di un
voto.
Qualora i pareri motivati sul mancato rispetto del principio di sussidiarietà da parte di un progetto di
atto legislativo europeo rappresentino almeno un terzo dell'insieme dei voti attribuiti ai parlamenti
nazionali conformemente al secondo comma, il progetto deve essere riesaminato. Tale soglia è pari a
un quarto qualora si tratti di un progetto di atto legislativo europeo presentato sulla base
dell'articolo III-264 della Costituzione riguardante lo spazio di libertà, sicurezza e giustizia.
954374_TRAITE_IT_201_250 06-01-2005 07:51 Pagina 215
216 Parte IV
Al termine di tale riesame, la Commissione e, se del caso, il gruppo di Stati membri, il Parlamento
europeo, la Corte di giustizia, la Banca centrale europea o la Banca europea per gli investimenti, se il
progetto di atto legislativo europeo è stato presentato da essi, può decidere di mantenere il progetto,
di modificarlo o di ritirarlo. Tale decisione deve essere motivata.
Articolo 8
La Corte di giustizia dell'Unione europea è competente a pronunciarsi sui ricorsi per violazione,
mediante un atto legislativo europeo, del principio di sussidiarietà proposti secondo le modalità
previste all'articolo III365 della Costituzione da uno Stato membro, o trasmessi da quest'ultimo in
conformità con il rispettivo ordinamento giuridico interno a nome del suo parlamento nazionale o di
una camera di detto parlamento nazionale.
In conformità alle modalità previste dallo stesso articolo, tali ricorsi possono essere proposti anche
dal Comitato delle regioni avverso atti legislativi europei per l'adozione dei quali la Costituzione
richiede la sua consultazione.
Articolo 9
La Commissione presenta al Consiglio europeo, al Parlamento europeo, al Consiglio e ai parlamenti
nazionali una relazione annuale circa l'applicazione dell'articolo 11 della Costituzione. La relazione
annuale deve anche essere inviata al Comitato delle regioni e al Comitato economico e sociale.
954374_TRAITE_IT_201_250 06-01-2005 07:51 Pagina 216
Trattato che adotta una Costituzione per l'Europa 217
3. PROTOCOLLO SULLO STATUTO DELLA CORTE DI GIUSTIZIA DELL'UNIONE EUROPEA
LE ALTE PARTI CONTRAENTI,
DESIDERANDO definire lo statuto della Corte di giustizia dell'Unione europea previsto all'articolo III-381 della
Costituzione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
Articolo 1
La Corte di giustizia dell'Unione europea è costituita ed esercita le proprie funzioni conformemente
alla Costituzione, al trattato che istituisce la Comunità europea dell'energia atomica (trattato CEEA) e
al presente statuto.
TITOLO I
STATUTO DEI GIUDICI E DEGLI AVVOCATI GENERALI
Articolo 2
Prima di assumere le proprie funzioni, ogni giudice deve, davanti alla Corte di giustizia riunita in
seduta pubblica, prestare giuramento di esercitare tali funzioni in piena imparzialità e secondo
coscienza e di nulla divulgare del segreto delle deliberazioni.
Articolo 3
I giudici godono dell'immunità di giurisdizione. Per quanto concerne gli atti da loro compiuti in veste
ufficiale, comprese le loro parole e i loro scritti, essi continuano a godere dell'immunità dopo la
cessazione dalle funzioni.
La Corte di giustizia, riunita in seduta plenaria, può togliere l'immunità. Quando la decisione riguarda
un membro del Tribunale o di un tribunale specializzato, la Corte decide previa consultazione del
tribunale interessato.
Qualora, tolta l'immunità, venga promossa un'azione penale contro un giudice, questi può essere
giudicato, in ciascuno degli Stati membri, soltanto dall'organo competente a giudicare i magistrati
appartenenti alla più alta giurisdizione nazionale.
Gli articoli da 11 a 14 e l'articolo 17 del protocollo sui privilegi e sulle immunità dell'Unione sono
applicabili ai giudici, agli avvocati generali, ai cancellieri e ai relatori aggiunti della Corte di giustizia
dell'Unione europea, senza pregiudizio delle disposizioni relative all'immunità di giurisdizione dei
giudici che figurano nel primo, secondo e terzo comma del presente articolo.
954374_TRAITE_IT_201_250 06-01-2005 07:51 Pagina 217
218 Parte IV
Articolo 4
I giudici non possono esercitare alcuna funzione politica o amministrativa.
Essi non possono esercitare alcuna attività professionale remunerata o no, salvo deroga concessa a
titolo eccezionale mediante una decisione europea del Consiglio, che delibera a maggioranza
semplice.
Al momento del loro insediamento, essi assumono l'impegno solenne di rispettare, per la durata delle
loro funzioni e dopo la cessazione da queste, gli obblighi derivanti dalla loro carica, in particolare i
doveri di onestà e di discrezione per quanto riguarda l'accettare, dopo tale cessazione, determinate
funzioni o vantaggi.
In caso di dubbio, la Corte di giustizia decide. Quando la decisione riguarda un membro del Tribunale
o di un tribunale specializzato, la Corte decide previa consultazione del tribunale interessato.
Articolo 5
A parte i rinnovi regolari e i decessi, le funzioni di giudice cessano individualmente per dimissioni.
In caso di dimissioni di un giudice, la lettera di dimissioni è indirizzata al presidente della Corte di
giustizia per essere trasmessa al presidente del Consiglio. Quest'ultima notificazione importa vacanza
di seggio.
Salvo i casi in cui si applica l'articolo 6, ogni giudice rimane in carica fino a quando il suo successore
non assuma le proprie funzioni.
Articolo 6
I giudici possono essere rimossi dalle loro funzioni oppure essere dichiarati decaduti dal loro diritto a
pensione o da altri vantaggi sostitutivi soltanto qualora, a giudizio unanime dei giudici e degli
avvocati generali della Corte di giustizia, non siano più in possesso dei requisiti previsti ovvero non
soddisfino più agli obblighi derivanti dalla loro carica. L'interessato non prende parte a tali
deliberazioni. Quando l'interessato è un membro del Tribunale o di un tribunale specializzato, la
Corte decide previa consultazione del tribunale di cui trattasi.
Il cancelliere comunica la decisione della Corte ai presidenti del Parlamento europeo e della
Commissione e la notifica al presidente del Consiglio.
Quest'ultima notificazione, in caso di decisione che rimuove un giudice dalle sue funzioni, importa
vacanza di seggio.
Articolo 7
I giudici le cui funzioni cessano prima dello scadere del loro mandato sono sostituiti per la restante
durata del mandato stesso.
Articolo 8
Le disposizioni degli articoli da 2 a 7 sono applicabili agli avvocati generali.
954374_TRAITE_IT_201_250 06-01-2005 07:51 Pagina 218
Trattato che adotta una Costituzione per l'Europa 219
TITOLO II
ORGANIZZAZIONE DELLA CORTE DI GIUSTIZIA
Articolo 9
Il rinnovo parziale dei giudici, che ha luogo ogni tre anni, riguarda alternamente tredici e dodici
giudici.
Il rinnovo parziale degli avvocati generali, che ha luogo ogni tre anni, riguarda ogni volta quattro
avvocati generali.
Articolo 10
Il cancelliere presta giuramento davanti alla Corte di giustizia di esercitare le proprie funzioni in piena
imparzialità e secondo coscienza e di nulla divulgare del segreto delle deliberazioni.
Articolo 11
La Corte di giustizia predispone la sostituzione del cancelliere in caso di impedimento di questo.
Articolo 12
Funzionari e altri agenti sono addetti alla Corte di giustizia allo scopo di assicurarne il
funzionamento. Essi dipendono dal cancelliere sotto l'autorità del presidente.
Articolo 13
La legge europea può prevedere la nomina di relatori aggiunti e definirne lo statuto. Essa è adottata su
richiesta della Corte di giustizia. I relatori aggiunti possono essere chiamati, alle condizioni che
saranno definite dal regolamento di procedura, a partecipare all'istruzione delle cause sottoposte
all'esame della Corte e a collaborare con il giudice relatore.
I relatori aggiunti, scelti tra persone che offrano ogni garanzia di indipendenza e abbiano le
qualificazioni giuridiche necessarie, sono nominati mediante una decisione europea del Consiglio, che
delibera a maggioranza semplice. Essi prestano giuramento davanti alla Corte di esercitare le loro
funzioni in piena imparzialità e secondo coscienza e di nulla divulgare del segreto delle deliberazioni.
Articolo 14
I giudici, gli avvocati generali e il cancelliere devono risiedere dove la Corte di giustizia ha la propria
sede.
Articolo 15
La Corte di giustizia funziona in modo permanente. La durata delle vacanze giudiziarie è fissata dalla
Corte, tenuto conto delle necessità del servizio.
954374_TRAITE_IT_201_250 06-01-2005 07:51 Pagina 219
220 Parte IV
Articolo 16
La Corte di giustizia istituisce nel proprio ambito sezioni composte di tre e di cinque giudici. I giudici
eleggono nel loro ambito i presidenti delle sezioni. I presidenti delle sezioni di cinque giudici sono
eletti per una durata di tre anni. Il loro mandato è rinnovabile una volta.
La grande sezione comprende tredici giudici. Essa è presieduta dal presidente della Corte. Fanno parte
della grande sezione anche i presidenti delle sezioni di cinque giudici e altri giudici designati alle
condizioni definite dal regolamento di procedura.
La Corte si riunisce in grande sezione quando lo richieda uno Stato membro o un'istituzione
dell'Unione che è parte in causa.
La Corte si riunisce in seduta plenaria quando è adita ai sensi dell'articolo III-335, paragrafo 2,
dell'articolo III-347, secondo comma, dell'articolo III-349 o dell'articolo III-385, paragrafo 6 della
Costituzione.
Inoltre, ove reputi che un giudizio pendente dinanzi ad essa rivesta un'importanza eccezionale, la
Corte può decidere, sentito l'avvocato generale, di rinviare la causa alla seduta plenaria.
Articolo 17
La Corte di giustizia può deliberare validamente soltanto in numero dispari.
Le deliberazioni delle sezioni composte di tre o cinque giudici sono valide soltanto se prese da tre
giudici.
Le deliberazioni della grande sezione sono valide soltanto se sono presenti nove giudici.
Le deliberazioni della Corte riunita in seduta plenaria sono valide soltanto se sono presenti quindici
giudici.
In caso di impedimento di uno dei giudici componenti una sezione, si può ricorrere a un giudice che
faccia parte di un'altra sezione, alle condizioni definite dal regolamento di procedura.
Articolo 18
I giudici e gli avvocati generali non possono partecipare alla trattazione di alcuna causa nella quale
essi siano in precedenza intervenuti come agenti, consulenti o avvocati di una delle parti, o sulla quale
essi siano stati chiamati a pronunciarsi come membri di un tribunale, di una commissione d'inchiesta
o a qualunque altro titolo.
Qualora, per un motivo particolare, un giudice o un avvocato generale reputi di non poter
partecipare al giudizio o all'esame di una causa determinata, ne informa il presidente. Qualora il
presidente reputi che un giudice o un avvocato generale non debba, per un motivo particolare,
giudicare o concludere in una causa determinata, ne avverte l'interessato.
In caso di difficoltà nell'applicazione del presente articolo, la Corte di giustizia decide.
954374_TRAITE_IT_201_250 06-01-2005 07:51 Pagina 220
Trattato che adotta una Costituzione per l'Europa 221
Una parte non può invocare la nazionalità di un giudice, né l'assenza in seno alla Corte o ad una sua
sezione di un giudice della propria nazionalità, per richiedere la modificazione della composizione
della Corte o di una delle sue sezioni.
TITOLO III
PROCEDURA DAVANTI ALLA CORTE DI GIUSTIZIA
Articolo 19
Tanto gli Stati membri quanto le istituzioni dell'Unione sono rappresentati davanti alla Corte di
giustizia da un agente nominato per ciascuna causa. L'agente può essere assistito da un consulente o
da un avvocato.
Allo stesso modo sono rappresentati gli Stati parti contraenti dell'accordo sullo Spazio economico
europeo diversi dagli Stati membri e l'Autorità di vigilanza dell'Associazione europea di libero
scambio (EFTA) prevista da detto accordo.
Le altre parti devono essere rappresentate da un avvocato.
Solo un avvocato abilitato al patrocinio dinanzi ad un organo giurisdizionale di uno Stato membro o
di un altro Stato parte contraente dell'accordo sullo Spazio economico europeo può rappresentare o
assistere una parte dinanzi alla Corte.
Gli agenti, i consulenti e gli avvocati che compaiano davanti alla Corte godono dei diritti e delle
garanzie necessarie per l'esercizio indipendente delle loro funzioni, alle condizioni che saranno
determinate dal regolamento di procedura.
La Corte gode, nei confronti dei consulenti e degli avvocati che si presentano davanti ad essa, dei
poteri generalmente riconosciuti in materia alle corti e ai tribunali, alle condizioni che saranno
determinate dal regolamento di procedura.
I professori cittadini degli Stati membri la cui legislazione riconosce loro il diritto di patrocinare
godono davanti alla Corte dei diritti riconosciuti agli avvocati dal presente articolo.
Articolo 20
La procedura davanti alla Corte di giustizia comprende due fasi: l'una scritta, l'altra orale.
La procedura scritta comprende la comunicazione alle parti, nonché alle istituzioni, agli organi o agli
organismi dell'Unione i cui atti sono in causa, delle istanze, memorie, difese e osservazioni e,
eventualmente, delle repliche, nonché di ogni atto e documento a sostegno, o delle loro copie
certificate conformi.
Le comunicazioni sono fatte a cura del cancelliere secondo l'ordine e nei termini fissati dal
regolamento di procedura.
La procedura orale comprende la lettura della relazione presentata da un giudice relatore, l'audizione
da parte della Corte degli agenti, dei consulenti e degli avvocati e delle conclusioni dell'avvocato
generale e, ove occorra, l'audizione dei testimoni e dei periti.
954374_TRAITE_IT_201_250 06-01-2005 07:51 Pagina 221
222 Parte IV
Ove ritenga che la causa non sollevi nuove questioni di diritto, la Corte può decidere, sentito
l'avvocato generale, che la causa sia giudicata senza conclusioni dell'avvocato generale.
Articolo 21
La Corte di giustizia è adita mediante istanza trasmessa al cancelliere. L'istanza deve contenere
l'indicazione del nome e del domicilio dell'istante e della qualità del firmatario, l'indicazione della
parte o delle parti avverso le quali è proposta, l'oggetto della controversia, le conclusioni ed
un'esposizione sommaria dei motivi invocati.
All'istanza deve essere allegato, ove occorra, l'atto di cui è richiesto l'annullamento oppure,
nell'ipotesi contemplata dall'articolo III-367 della Costituzione, un documento che certifichi la data
della richiesta prevista da tale articolo. Se questi documenti non sono stati allegati all'istanza, il
cancelliere invita l'interessato a produrli entro un termine ragionevole, senza che si possa eccepire
decadenza qualora la regolarizzazione intervenga dopo la scadenza del termine per ricorrere.
Articolo 22
Nei casi contemplati dall'articolo 18 del trattato CEEA, la Corte di giustizia è adita mediante ricorso
trasmesso al cancelliere. Il ricorso deve contenere l'indicazione del nome e del domicilio del
ricorrente e della qualità del firmatario, l'indicazione della decisione avverso la quale è proposto
ricorso, l'indicazione delle parti avverse, l'oggetto della causa, le conclusioni e un'esposizione
sommaria dei motivi invocati.
Al ricorso deve essere allegata una copia conforme della decisione del Collegio arbitrale che viene
impugnata.
Se la Corte rigetta il ricorso, la decisione del Collegio arbitrale diventa definitiva.
Se la Corte annulla la decisione del Collegio arbitrale il procedimento può essere ripreso,
eventualmente, a cura di una delle parti in causa, dinanzi al Collegio arbitrale. Quest'ultimo deve
uniformarsi ai principi di diritto enunciati dalla Corte.
Articolo 23
Nei casi contemplati dall'articolo III-369 della Costituzione, la decisione del giudice nazionale che
sospende il procedimento e si rivolge alla Corte di giustizia è notificata a quest'ultima a cura di tale
giudice nazionale. Tale decisione è quindi notificata a cura del cancelliere della Corte alle parti in
causa, agli Stati membri e alla Commissione, nonché all'istituzione, all'organo o all'organismo
dell'Unione che ha emanato l'atto di cui si contesta la validità o l'interpretazione.
Nel termine di due mesi da tale ultima notificazione, le parti, gli Stati membri, la Commissione e,
quando ne sia il caso, l'istituzione, l'organo o l'organismo dell'Unione che ha emanato l'atto di cui si
contesta la validità o l'interpretazione hanno il diritto di presentare alla Corte memorie o
osservazioni scritte.
954374_TRAITE_IT_201_250 06-01-2005 07:51 Pagina 222
Trattato che adotta una Costituzione per l'Europa 223
La decisione del giudice nazionale è inoltre notificata, a cura del cancelliere della Corte, agli Stati parti
contraenti dell'accordo sullo Spazio economico europeo diversi dagli Stati membri nonché
all'Autorità di vigilanza EFTA prevista da detto accordo, i quali, entro due mesi dalla notifica, laddove
si tratti di uno dei settori di applicazione dell'accordo, possono presentare alla Corte memorie o
osservazioni scritte. Il presente comma non si applica alle questioni che rientrano nel campo
d'applicazione del trattato CEEA.
Quando un accordo relativo a un determinato settore, concluso dal Consiglio e da uno o più paesi
terzi, prevede che questi ultimi hanno la facoltà di presentare memorie o osservazioni scritte nel caso
in cui la Corte di giustizia sia stata adita da un organo giurisdizionale di uno Stato membro perché si
pronunci in via pregiudiziale su una questione rientrante nell'ambito di applicazione dell'accordo,
anche la decisione del giudice nazionale contenente tale questione è notificata ai paesi terzi interessati
che, entro due mesi dalla notifica, possono presentare alla Corte memorie o osservazioni scritte.
Articolo 24
La Corte di giustizia può richiedere alle parti di produrre tutti i documenti e di dare tutte le
informazioni che essa reputi desiderabili. In caso di rifiuto, ne prende atto.
La Corte può parimenti richiedere agli Stati membri e alle istituzioni, agli organi o agli organismi
dell'Unione che non siano parti in causa tutte le informazioni che ritenga necessarie ai fini del
processo.
Articolo 25
In ogni momento, la Corte di giustizia può affidare una perizia a qualunque persona, ente, ufficio,
commissione od organo di sua scelta.
Articolo 26
Alle condizioni determinate dal regolamento di procedura si può procedere all'audizione di
testimoni.
Articolo 27
La Corte di giustizia gode, nei confronti dei testimoni non comparsi, dei poteri generalmente
riconosciuti in materia alle corti e ai tribunali e può infliggere sanzioni pecuniarie, alle condizioni che
saranno determinate dal regolamento di procedura.
Articolo 28
I testimoni e i periti possono essere uditi sotto il vincolo del giuramento, secondo la formula stabilita
dal regolamento di procedura ovvero secondo le modalità previste dalla legislazione nazionale del
testimone o del perito.
Articolo 29
La Corte di giustizia può ordinare che un testimone o un perito sia udito dall'autorità giudiziaria del
suo domicilio.
954374_TRAITE_IT_201_250 06-01-2005 07:51 Pagina 223
224 Parte IV
Tale ordinanza è diretta, per la sua esecuzione, all'autorità giudiziaria competente, alle condizioni
stabilite dal regolamento di procedura. Gli atti derivanti dall'esecuzione della rogatoria sono rimessi
alla Corte alle stesse condizioni.
La Corte sostiene le spese, con riserva di porle, quando ne sia il caso, a carico delle parti.
Articolo 30
Ogni Stato membro considera qualsiasi violazione dei giuramenti dei testimoni e dei periti alla
stregua del corrispondente reato commesso davanti a un tribunale nazionale giudicante in materia
civile. Su denuncia della Corte di giustizia esso procede contro gli autori di tale reato davanti al
giudice nazionale competente.
Articolo 31
L'udienza è pubblica, salvo decisione contraria presa dalla Corte di giustizia, d'ufficio o su richiesta
delle parti, per motivi gravi.
Articolo 32
Nel corso del dibattimento la Corte di giustizia può interrogare i periti, i testimoni e le parti stesse.
Tuttavia queste ultime possono provvedere alla propria difesa orale soltanto tramite il proprio
rappresentante.
Articolo 33
Di ogni udienza è redatto un verbale firmato dal presidente e dal cancelliere.
Articolo 34
Il ruolo delle udienze è fissato dal presidente.
Articolo 35
Le deliberazioni della Corte di giustizia sono e restano segrete.
Articolo 36
Le sentenze sono motivate. Esse menzionano i nomi dei giudici che hanno partecipato alla
deliberazione.
Articolo 37
Le sentenze sono firmate dal presidente e dal cancelliere. Esse sono lette in pubblica udienza.
Articolo 38
La Corte di giustizia delibera sulle spese.
954374_TRAITE_IT_201_250 06-01-2005 07:51 Pagina 224
Trattato che adotta una Costituzione per l'Europa 225
Articolo 39
Il presidente della Corte di giustizia può decidere secondo una procedura sommaria che deroghi, per
quanto necessario, ad alcune norme contenute nel presente statuto e che sarà fissata dal regolamento
di procedura, in merito alle conclusioni intese sia ad ottenere la sospensione prevista dall'articolo III-
379, paragrafo 1 della Costituzione e dall'articolo 157 del trattato CEEA, sia all'applicazione dei
provvedimenti provvisori a norma dell'articolo III-379, paragrafo 2 della Costituzione, sia alla
sospensione dell'esecuzione forzata conformemente all'articolo III-401, quarto comma della
Costituzione o all'articolo 164, terzo comma del trattato CEEA.
Il presidente, in caso d'impedimento, è sostituito da un altro giudice alle condizioni fissate dal
regolamento di procedura.
L'ordinanza pronunciata dal presidente o dal suo sostituto ha soltanto carattere provvisorio e non
pregiudica in nulla la decisione della Corte sul merito.
Articolo 40
Gli Stati membri e le istituzioni dell'Unione possono intervenire nelle controversie proposte alla
Corte di giustizia.
Uguale diritto spetta agli organi e agli organismi dell'Unione e ad ogni altra persona, se possono
dimostrare di avere un interesse alla soluzione della controversia proposta alla Corte. Le persone
fisiche o giuridiche non possono intervenire nelle cause fra Stati membri, fra istituzioni dell'Unione, o
fra Stati membri da una parte e istituzioni dell'Unione dall'altra.
Salvo quanto dispone il secondo comma, gli Stati parti contraenti dell'accordo sullo Spazio
economico europeo diversi dagli Stati membri nonché l'Autorità di vigilanza EFTA prevista da detto
accordo possono intervenire nelle controversie proposte alla Corte quando queste riguardano uno dei
settori di applicazione dello stesso accordo.
Le conclusioni dell'istanza d'intervento possono avere come oggetto soltanto l'adesione alle
conclusioni di una delle parti.
Articolo 41
Quando la parte convenuta, regolarmente chiamata in causa, si astiene dal depositare conclusioni
scritte, la sentenza viene pronunciata in sua contumacia. La sentenza può essere impugnata entro il
termine di un mese a decorrere dalla sua notificazione. Salvo decisione contraria della Corte di
giustizia, l'opposizione non sospende l'esecuzione della sentenza pronunciata in contumacia.
Articolo 42
Gli Stati membri, le istituzioni, gli organi e gli organismi dell'Unione e ogni altra persona fisica o
giuridica possono, nei casi e alle condizioni che saranno determinati dal regolamento di procedura,
proporre opposizione di terzo contro le sentenze pronunciate senza che essi siano stati chiamati in
causa, qualora tali sentenze siano pregiudizievoli ai loro diritti.
954374_TRAITE_IT_201_250 06-01-2005 07:51 Pagina 225
226 Parte IV
Articolo 43
In caso di difficoltà sul senso e la portata di una sentenza, spetta alla Corte di giustizia interpretarla, a
richiesta di una parte o di una istituzione dell'Unione che dimostri di avere a ciò interesse.
Articolo 44
La revocazione delle sentenze può essere richiesta alla Corte di giustizia solo in seguito alla scoperta
di un fatto di natura tale da avere un'influenza decisiva e che, prima della pronuncia della sentenza,
era ignoto alla Corte e alla parte che domanda la revocazione.
Il procedimento di revocazione si apre con una sentenza della Corte che constata espressamente
l'esistenza di un fatto nuovo, ne riconosce i caratteri che consentono l'adito alla revocazione e
dichiara per questo motivo ricevibile l'istanza.
Nessuna istanza di revocazione può essere proposta dopo la scadenza di un termine di dieci anni
dalla data della sentenza.
Articolo 45
Il regolamento di procedura stabilisce termini in ragione della distanza.
Nessuna decadenza risultante dallo spirare dei termini può essere eccepita quando l'interessato provi
l'esistenza di un caso fortuito o di forza maggiore.
Articolo 46
Le azioni contro l'Unione in materia di responsabilità extracontrattuale si prescrivono in cinque anni
a decorrere dal momento in cui avviene il fatto che dà loro origine. La prescrizione è interrotta sia
dall'istanza presentata alla Corte di giustizia, sia dalla preventiva richiesta che il danneggiato può
rivolgere all'istituzione competente dell'Unione. In quest'ultimo caso, l'istanza deve essere proposta
nel termine di due mesi previsto dall'articolo III-365 della Costituzione. Si applica l'articolo III-367,
secondo comma della Costituzione.
Il presente articolo si applica anche alle azioni contro la Banca centrale europea in materia di
responsabilità extracontrattuale.
TITOLO IV
IL TRIBUNALE
Articolo 47
L'articolo 9, primo comma, gli articoli 14 e 15, l'articolo 17, primo, secondo, quarto e quinto comma,
e l'articolo 18 si applicano al Tribunale e ai suoi membri.
Gli articoli 10, 11 e 14 si applicano, coi necessari adattamenti, al cancelliere del Tribunale.
954374_TRAITE_IT_201_250 06-01-2005 07:51 Pagina 226
Trattato che adotta una Costituzione per l'Europa 227
Articolo 48
Il Tribunale è composto di venticinque giudici.
Articolo 49
I membri del Tribunale possono essere chiamati ad esercitare le funzioni di avvocato generale.
L'avvocato generale ha l'ufficio di presentare pubblicamente, con assoluta imparzialità e piena
indipendenza, conclusioni motivate su determinate cause sottoposte al Tribunale, per assistere
quest'ultimo nell'adempimento della sua missione.
I criteri per la determinazione di dette cause, nonché le modalità di designazione degli avvocati
generali sono stabiliti dal regolamento di procedura del Tribunale.
Un membro del Tribunale chiamato ad esercitare le funzioni di avvocato generale in una causa non
può prendere parte alla decisione di detta causa.
Articolo 50
Il Tribunale si riunisce in sezioni, composte di tre o cinque giudici. I giudici eleggono nel loro ambito
i presidenti delle sezioni. I presidenti delle sezioni di cinque giudici sono eletti per una durata di tre
anni. Il loro mandato è rinnovabile una volta.
La composizione delle sezioni e l'assegnazione ad esse delle cause sono disciplinate dal regolamento
di procedura. In determinati casi disciplinati dal regolamento di procedura il Tribunale può riunirsi in
seduta plenaria o statuire nella persona di un giudice unico.
Il regolamento di procedura può inoltre prevedere che il Tribunale si riunisca in grande sezione nei
casi e alle condizioni da esso definite.
Articolo 51
In deroga alla norma di cui all'articolo III-358, paragrafo 1 della Costituzione, sono di competenza
della Corte di giustizia i ricorsi previsti agli articoli III-365 e III-367 della Costituzione proposti da
uno Stato membro:
a) contro un atto o una astensione dal pronunciarsi del Parlamento europeo o del Consiglio o di
queste due istituzioni che statuiscono congiuntamente, salvo che si tratti:
— di decisioni adottate dal Consiglio ai sensi dell'articolo III-168, paragrafo 2, terzo comma
della Costituzione;
— di atti del Consiglio in forza di un suo regolamento concernente misure di difesa commerciale
ai sensi dell'articolo III-315 della Costituzione;
— di atti del Consiglio con cui quest'ultimo esercita competenze di esecuzione ai sensi
dell'articolo I-37, paragrafo 2 della Costituzione;
954374_TRAITE_IT_201_250 06-01-2005 07:51 Pagina 227
228 Parte IV
b) contro un atto o una astensione dal pronunciarsi della Commissione ai sensi dell'articolo III-420,
paragrafo 1 della Costituzione.
Sono altresì di competenza della Corte i ricorsi, previsti nei medesimi articoli, proposti da
un'istituzione dell'Unione contro un atto o una astensione dal pronunciarsi del Parlamento europeo,
del Consiglio, di queste due istituzioni che statuiscono congiuntamente, o della Commissione, e da
un'istituzione contro un atto o un'astensione dal pronunciarsi della Banca centrale europea.
Articolo 52
Il presidente della Corte di giustizia e il presidente del Tribunale stabiliscono di comune accordo le
condizioni alle quali funzionari e altri agenti addetti alla Corte possono prestare servizio presso il
Tribunale onde assicurarne il funzionamento. Taluni funzionari o altri agenti dipendono dal
cancelliere del Tribunale sotto l'autorità del presidente del Tribunale.
Articolo 53
La procedura dinanzi al Tribunale è disciplinata dal titolo III.
La procedura dinanzi al Tribunale è precisata e completata, per quanto necessario, dal suo
regolamento di procedura. Il regolamento di procedura può derogare all'articolo 40, quarto comma e
all'articolo 41 per tener conto delle peculiarità del contenzioso nel settore della proprietà intellettuale.
In deroga all'articolo 20, quarto comma, l'avvocato generale può presentare per iscritto le sue
conclusioni motivate.
Articolo 54
Se un'istanza o un altro atto processuale destinati al Tribunale sono depositati per errore presso il
cancelliere della Corte di giustizia, questi li trasmette immediatamente al cancelliere del Tribunale.
Allo stesso modo, se un'istanza o un altro atto processuale destinati alla Corte sono depositati per
errore presso il cancelliere del Tribunale, questo li trasmette immediatamente al cancelliere della
Corte.
Quando il Tribunale constata di essere incompetente a conoscere di un ricorso che rientri nella
competenza della Corte, rinvia la causa alla Corte. Allo stesso modo, la Corte, quando constata che
un determinato ricorso rientra nella competenza del Tribunale, rinvia la causa a quest'ultimo, che non
può in tal caso declinare la propria competenza.
Quando la Corte e il Tribunale sono investiti di cause che abbiano lo stesso oggetto, sollevino lo
stesso problema d'interpretazione o mettano in questione la validità dello stesso atto, il Tribunale,
dopo aver ascoltato le parti, può sospendere il procedimento sino alla pronuncia della sentenza della
Corte o, laddove si tratti di ricorsi proposti a norma dell'articolo III-365 della Costituzione o
dell'articolo 146 del trattato CEEA, declinare la propria competenza affinché la Corte possa statuire
su tali ricorsi. In presenza degli stessi presupposti, la Corte può parimenti decidere di sospendere il
procedimento dinanzi ad essa proposto. In tal caso prosegue il procedimento dinanzi al Tribunale.
Quando uno Stato membro e un'istituzione impugnano lo stesso atto, il Tribunale declina la propria
competenza affinché la Corte di giustizia possa statuire su tali ricorsi.
954374_TRAITE_IT_201_250 06-01-2005 07:51 Pagina 228
Trattato che adotta una Costituzione per l'Europa 229
Articolo 55
Le decisioni del Tribunale che concludono il procedimento, le pronunce che decidono parzialmente
la controversia nel merito o che pongono termine a un incidente di procedura relativo a un'eccezione
di incompetenza o di irricevibilità vengono notificate dal cancelliere del Tribunale a tutte le parti,
come pure a tutti gli Stati membri e alle istituzioni dell'Unione, anche qualora non siano parti
intervenienti nella controversia dinanzi al Tribunale.
Articolo 56
Può essere proposta impugnazione dinanzi alla Corte di giustizia, entro un termine di due mesi a
decorrere dalla notifica della decisione impugnata, contro le decisioni del Tribunale che concludono il
procedimento nonché contro le pronunce che decidono parzialmente la controversia nel merito o
che pongono termine ad un incidente di procedura relativo ad un'eccezione di incompetenza o di
irricevibilità.
L'impugnazione può essere proposta da qualsiasi parte che sia rimasta parzialmente o totalmente
soccombente nelle sue conclusioni. Tuttavia le parti intervenienti diverse dagli Stati membri e dalle
istituzioni dell'Unione possono proporre impugnazione soltanto qualora la decisione del Tribunale le
concerna direttamente.
Ad eccezione delle cause relative a controversie tra l'Unione e i suoi agenti, l'impugnazione può essere
proposta anche dagli Stati membri o dalle istituzioni dell'Unione che non siano intervenuti nella
controversia dinanzi al Tribunale. In tal caso, gli Stati membri e le istituzioni si trovano in una
posizione identica a quella di Stati membri o istituzioni che siano intervenuti in primo grado.
Articolo 57
Può essere proposta impugnazione dinanzi alla Corte di giustizia contro le decisioni del Tribunale che
respingono un'istanza d'intervento, entro un termine di due settimane a decorrere dalla notifica della
decisione di rigetto, da qualsiasi soggetto la cui istanza sia stata respinta.
Contro le decisioni adottate dal Tribunale ai sensi degli articoli III-379, paragrafo 1 o 2 o
dell'articolo III-401, quarto comma della Costituzione oppure ai sensi dell'articolo 157 o
dell'articolo 164, terzo comma del trattato CEEA, può essere proposta impugnazione dinanzi alla
Corte dalle parti del procedimento entro un termine di due mesi a decorrere dalla notifica delle
decisioni.
La Corte provvede conformemente alla procedura di cui all'articolo 39 sull'impugnazione proposta ai
sensi del primo e secondo comma.
Articolo 58
L'impugnazione proposta dinanzi alla Corte di giustizia deve limitarsi ai motivi di diritto. Essa può
essere fondata su motivi relativi all'incompetenza del Tribunale, a vizi della procedura dinanzi al
Tribunale recanti pregiudizio agli interessi della parte ricorrente, nonché alla violazione del diritto
dell'Unione da parte del Tribunale.
L'impugnazione non può avere ad oggetto unicamente l'onere e l'importo delle spese.
954374_TRAITE_IT_201_250 06-01-2005 07:51 Pagina 229
230 Parte IV
Articolo 59
In caso d'impugnazione proposta contro una decisione del Tribunale, il procedimento dinanzi alla
Corte di giustizia consta di una fase scritta e di una fase orale. La Corte può, sentiti l'avvocato generale
e le parti, statuire senza trattazione orale, alle condizioni stabilite dal regolamento di procedura.
Articolo 60
L'impugnazione non ha effetto sospensivo, fatto salvo l'articolo III-379, paragrafi 1 e 2 della
Costituzione o l'articolo 157 del trattato CEEA.
In deroga all'articolo III-380 della Costituzione, le decisioni del Tribunale che annullano una legge
europea o un regolamento europeo obbligatorio in tutti i suoi elementi e direttamente applicabile in
ciascuno degli Stati membri hanno effetto soltanto a decorrere dalla scadenza del termine
contemplato nell'articolo 56, primo comma del presente statuto, oppure, se entro tale termine è stata
proposta impugnazione, a decorrere dal relativo rigetto, salva la facoltà delle parti di presentare alla
Corte di giustizia, in forza degli articoli III-379, paragrafi 1 e 2 della Costituzione o dell'articolo 157
del trattato CEEA, un'istanza volta alla sospensione dell'efficacia della legge europea o del
regolamento europeo annullati o all'adozione di un qualsiasi altro provvedimento provvisorio.
Articolo 61
Quando l'impugnazione è accolta, la Corte di giustizia annulla la decisione del Tribunale. In tal caso,
essa può statuire definitivamente sulla controversia qualora lo stato degli atti lo consenta, oppure
rinviare la causa al Tribunale affinché sia decisa da quest'ultimo.
In caso di rinvio, il Tribunale è vincolato dalla decisione emessa dalla Corte sui punti di diritto.
Quando un'impugnazione proposta da uno Stato membro o da una istituzione dell'Unione che non
sono intervenuti nel procedimento dinanzi al Tribunale è accolta, la Corte può, ove lo reputi
necessario, precisare gli effetti della decisione annullata del Tribunale che debbono essere considerati
definitivi nei confronti delle parti della controversia.
Articolo 62
Nei casi di cui all'articolo III-358, paragrafi 2 e 3 della Costituzione, il primo avvocato generale,
allorché ritiene che esista un grave rischio per l'unità o la coerenza del diritto dell'Unione, può
proporre alla Corte di giustizia di riesaminare la decisione del Tribunale.
La proposta deve essere presentata entro un mese a decorrere dalla pronuncia della decisione del
Tribunale. La Corte decide, entro un mese a decorrere dalla proposta presentatale dal primo avvocato
generale, sull'opportunità o meno di riesaminare la decisione.
954374_TRAITE_IT_201_250 06-01-2005 07:51 Pagina 230
Trattato che adotta una Costituzione per l'Europa 231
TITOLO V
DISPOSIZIONI FINALI
Articolo 63
I regolamenti di procedura della Corte di giustizia e del Tribunale contengono tutte le disposizioni
necessarie per applicare e, per quanto necessario, completare il presente statuto.
Articolo 64
Le norme relative al regime linguistico applicabile alla Corte di giustizia dell'Unione europea sono
fissate da un regolamento europeo del Consiglio, che delibera all'unanimità. Tale regolamento è
adottato su richiesta della Corte di giustizia previa consultazione della Commissione e del Parlamento
europeo o su proposta della Commissione previa consultazione della Corte di giustizia e del
Parlamento europeo.
Fino all'adozione di tali norme, le disposizioni del regolamento di procedura della Corte di giustizia e
del regolamento di procedura del Tribunale relative al regime linguistico sono applicabili. In deroga
agli articoli III-355 e III-356 della Costituzione, ogni modifica o abrogazione di tali disposizioni
richiede l'approvazione unanime del Consiglio.
Articolo 65
1. In deroga all'articolo IV-437 della Costituzione, restano in vigore tutte le modifiche del
protocollo sullo statuto della Corte di giustizia, allegato al trattato sull'Unione europea, al trattato che
istituisce la Comunità europea e al trattato CEEA, che sono state adottate tra la firma e l'entrata in
vigore del trattato che adotta una Costituzione per l'Europa.
2. Al fine di integrarle nell'articolato del presente statuto, le modifiche di cui al paragrafo 1 sono
oggetto di codificazione ufficiale tramite una legge europea del Consiglio, adottata su richiesta della
Corte di giustizia. All'entrata in vigore di tale legge europea di codificazione, il presente articolo è
abrogato.
954374_TRAITE_IT_201_250 06-01-2005 07:51 Pagina 231
232 Parte IV
4. PROTOCOLLO SULLO STATUTO DEL SISTEMA EUROPEO DI BANCHE CENTRALI
E DELLA BANCA CENTRALE EUROPEA
LE ALTE PARTI CONTRAENTI,
DESIDERANDO definire lo statuto del Sistema europeo di banche centrali e della Banca centrale europea di cui agli
articoli I-30 e III-187, paragrafo 2 della Costituzione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
CAPO I
SISTEMA EUROPEO DI BANCHE CENTRALI
Articolo 1
Sistema europeo di banche centrali
1. Conformemente all'articolo I-30, paragrafo 1 della Costituzione, la Banca centrale europea e le
banche centrali nazionali costituiscono il Sistema europeo di banche centrali. La Banca centrale
europea e le banche centrali nazionali degli Stati membri la cui moneta è l'euro costituiscono
l'Eurosistema.
2. Il Sistema europeo di banche centrali e la Banca centrale europea assolvono i loro compiti ed
espletano le loro attività conformemente alla Costituzione e al presente statuto.
CAPO II
OBIETTIVI E COMPITI DEL SISTEMA EUROPEO DI BANCHE CENTRALI
Articolo 2
Obiettivi
Conformemente all'articolo I-30, paragrafo 2 e all'articolo III-185, paragrafo 1 della Costituzione,
l'obiettivo principale del Sistema europeo di banche centrali è il mantenimento della stabilità dei
prezzi. Fatto salvo tale obiettivo, il Sistema sostiene le politiche economiche generali dell'Unione per
contribuire alla realizzazione degli obiettivi di quest'ultima definiti nell'articolo I-3 della Costituzione.
Il Sistema europeo di banche centrali agisce in conformità del principio di un'economia di mercato
aperta e in libera concorrenza, favorendo un'efficace allocazione delle risorse, e rispettando i principi
di cui all'articolo III-177 della Costituzione.
954374_TRAITE_IT_201_250 06-01-2005 07:51 Pagina 232
Trattato che adotta una Costituzione per l'Europa 233
Articolo 3
Compiti
1. Conformemente all'articolo III-185, paragrafo 2 della Costituzione, i compiti fondamentali
assolti tramite il Sistema europeo di banche centrali sono:
a) definire e attuare la politica monetaria dell'Unione;
b) svolgere le operazioni sui cambi in linea con le disposizioni dell'articolo III-326 della
Costituzione;
c) detenere e gestire le riserve ufficiali in valuta estera degli Stati membri;
d) promuovere il regolare funzionamento dei sistemi di pagamento.
2. Conformemente all'articolo III-185, paragrafo 3 della Costituzione, il paragrafo 1, lettera c) del
presente articolo non pregiudica la detenzione e la gestione, da parte dei governi degli Stati membri,
dei saldi operativi in valuta estera.
3. Conformemente all'articolo III-185, paragrafo 5 della Costituzione, il Sistema europeo di banche
centrali contribuisce ad una buona conduzione delle politiche perseguite dalle competenti autorità
per quanto riguarda la vigilanza prudenziale degli enti creditizi e la stabilità del sistema finanziario.
Articolo 4
Funzioni consultive
Conformemente all'articolo III-185, paragrafo 4 della Costituzione, la Banca centrale europea viene
consultata:
a) in merito a qualsiasi proposta di atto dell'Unione che rientri nelle sue attribuzioni;
b) dalle autorità nazionali, sui progetti di disposizioni legislative che rientrino nelle sue attribuzioni,
ma entro i limiti e alle condizioni stabiliti dal Consiglio, secondo la procedura di cui
all'articolo 41;
La Banca centrale europea può formulare pareri da sottoporre alle istituzioni, organi o organismi
dell'Unione o alle autorità nazionali su questioni che rientrano nelle sue attribuzioni.
Articolo 5
Raccolta di informazioni statistiche
1. Al fine di assolvere i compiti del Sistema europeo di banche centrali, la Banca centrale europea,
assistita dalle banche centrali nazionali, raccoglie le necessarie informazioni statistiche dalle
competenti autorità nazionali o direttamente dagli operatori economici. A questo fine essa coopera
954374_TRAITE_IT_201_250 06-01-2005 07:51 Pagina 233
234 Parte IV
con le istituzioni, organi o organismi dell'Unione e con le competenti autorità degli Stati membri o
dei paesi terzi e con le organizzazioni internazionali.
2. Le banche centrali nazionali svolgono, per quanto possibile, i compiti di cui al paragrafo 1.
3. La Banca centrale europea contribuisce all'armonizzazione, ove necessario, delle norme e delle
prassi relative alla raccolta, compilazione e distribuzione delle statistiche nei settori che rientrano
nelle sue attribuzioni.
4. Il Consiglio, conformemente alla procedura di cui all'articolo 41, determina le persone fisiche e
giuridiche soggette agli obblighi di segnalazione, il regime di riservatezza e le opportune disposizioni
per assicurarne l'applicazione.
Articolo 6
Cooperazione internazionale
1. Nel campo della cooperazione internazionale concernente i compiti affidati al Sistema europeo
di banche centrali, la Banca centrale europea decide come il Sistema europeo di banche centrali debba
essere rappresentato.
2. La Banca centrale europea e, con l'autorizzazione di questa, le banche centrali nazionali possono
partecipare ad istituzioni monetarie internazionali.
3. I paragrafi 1 e 2 non pregiudicano l'articolo III196 della Costituzione.
CAPO III
ORGANIZZAZIONE DEL SISTEMA EUROPEO DI BANCHE CENTRALI
Articolo 7
Indipendenza
Conformemente all'articolo III-188 della Costituzione, nell'esercizio dei poteri e nell'assolvimento dei
compiti e dei doveri loro attribuiti dalla Costituzione e dal presente statuto, né la Banca centrale
europea, né una banca centrale nazionale, né un membro dei rispettivi organi decisionali possono
sollecitare o accettare istruzioni dalle istituzioni, organi o organismi dell'Unione, dai governi degli
Stati membri né da qualsiasi altro organismo. Le istituzioni, organi o organismi dell'Unione e i
governi degli Stati membri si impegnano a rispettare questo principio e a non cercare di influenzare i
membri degli organi decisionali della Banca centrale europea o delle banche centrali nazionali
nell'assolvimento dei loro compiti.
954374_TRAITE_IT_201_250 06-01-2005 07:51 Pagina 234
Trattato che adotta una Costituzione per l'Europa 235
Articolo 8
Principio generale
Il Sistema europeo di banche centrali è governato dagli organi decisionali della Banca centrale
europea.
Articolo 9
La Banca centrale europea
1. La Banca centrale europea che, conformemente all'articolo I-30, paragrafo 3, della Costituzione,
ha personalità giuridica, ha in ciascuno degli Stati membri la più ampia capacità giuridica
riconosciuta alle persone giuridiche dai rispettivi ordinamenti; essa può in particolare acquistare o
alienare beni mobili e immobili e stare in giudizio.
2. La Banca centrale europea assicura che i compiti attribuiti al Sistema europeo di banche centrali
ai sensi dell'articolo III-185, paragrafi 2, 3 e 5 della Costituzione siano assolti o mediante le attività
proprie, secondo quanto disposto dal presente statuto, o attraverso le banche centrali nazionali ai
sensi dell'articolo 12, paragrafo 1 e dell'articolo 14.
3. Conformemente all'articolo III-187, paragrafo 3 della Costituzione gli organi decisionali della
Banca centrale europea sono il consiglio direttivo e il comitato esecutivo.
Articolo 10
Il consiglio direttivo
1. Conformemente all'articolo III-382, paragrafo 1 della Costituzione, il consiglio direttivo è
composto dai membri del comitato esecutivo della Banca centrale europea e dai governatori delle
banche centrali nazionali degli Stati membri senza deroga ai sensi dell'articolo III-197 della
Costituzione.
2. Ogni membro del consiglio direttivo ha diritto a un voto. A decorrere dalla data in cui il numero
dei membri del consiglio direttivo sia superiore a 21, ciascun membro del comitato esecutivo ha
diritto a un voto e il numero dei governatori con diritto di voto è pari a 15. Questi ultimi diritti di
voto sono attribuiti ed esercitati a rotazione come di seguito indicato:
a) a decorrere dalla data in cui il numero dei governatori sia superiore a 15 e fino a che non sia pari
a 22, i governatori sono suddivisi in due gruppi, secondo una graduatoria stilata sulla base della
quota detenuta dallo Stato membro della rispettiva banca centrale nazionale nel prodotto interno
lordo aggregato ai prezzi di mercato e nel bilancio totale aggregato delle istituzioni finanziarie
monetarie degli Stati membri la cui moneta è l'euro. Alle quote detenute nel prodotto interno
lordo aggregato ai prezzi di mercato e nel bilancio totale aggregato delle istituzioni finanziarie
monetarie sono assegnati i coefficienti di ponderazione, rispettivamente, di 5/6 e 1/6. Il primo
gruppo è composto da cinque governatori e il secondo dai rimanenti. La frequenza del diritto di
voto dei governatori del primo gruppo non può essere inferiore a quella dei governatori del
secondo gruppo. Fatto salvo quanto disposto nella frase precedente, al primo gruppo sono
attribuiti quattro diritti di voto e al secondo undici;
954374_TRAITE_IT_201_250 06-01-2005 07:51 Pagina 235
236 Parte IV
b) a decorrere dalla data in cui i governatori siano in numero pari a 22, essi sono suddivisi in tre
gruppi secondo una graduatoria stilata in base ai criteri di cui alla lettera a). Al primo gruppo,
costituito da cinque governatori, spettano quattro diritti di voto. Al secondo, costituito dalla metà
del numero totale dei governatori, con un arrotondamento di eventuali numeri frazionari
all'intero successivo, spettano otto diritti di voto. Al terzo gruppo, costituito dai rimanenti
governatori, spettano tre diritti di voto;
c) all'interno di ciascun gruppo, i governatori esercitano il diritto di voto per uguali periodi di
tempo;
d) al calcolo delle quote nel prodotto interno lordo aggregato ai prezzi di mercato si applica
l'articolo 29, paragrafo 2. Il bilancio totale aggregato delle istituzioni finanziarie monetarie è
determinato in conformità del quadro statistico applicabile nell'Unione al momento del calcolo;
e) ogniqualvolta il prodotto interno lordo aggregato ai prezzi di mercato sia modificato ai sensi
dell'articolo 29, paragrafo 3 oppure il numero dei governatori aumenti, la dimensione e/o la
composizione dei gruppi sono modificate sulla base dei principi di cui al presente comma;
f) deliberando a maggioranza dei due terzi di tutti i suoi membri, con o senza diritto di voto, il
consiglio direttivo adotta tutte le misure necessarie per l'attuazione dei principi di cui al presente
comma e può decidere di differire l'avvio del sistema di rotazione fino alla data in cui il numero
dei governatori non sia superiore a 18.
Il diritto di voto deve essere esercitato di persona. In deroga a tale norma, il regolamento interno di
cui all'articolo 12, paragrafo 3 può prevedere che i membri del consiglio direttivo votino mediante
teleconferenza. Tale regolamento prevede inoltre che un membro del consiglio direttivo
impossibilitato a partecipare alle riunioni per un periodo prolungato possa designare un supplente
quale membro del consiglio direttivo.
Le disposizioni di cui al primo e secondo comma non hanno effetto sul diritto di voto di ciascun
membro del consiglio direttivo, con o senza diritto di voto, ai sensi del paragrafo 3 e dell'articolo 40,
paragrafi 2 e 3. Salvo quanto diversamente disposto dal presente statuto, il consiglio direttivo decide a
maggioranza semplice dei membri aventi diritto di voto. In caso di parità, prevale il voto del
presidente.
Perché il consiglio direttivo possa votare, deve essere raggiunto un quorum pari ai due terzi dei
membri aventi diritto di voto. Qualora il quorum non venga raggiunto, il presidente può convocare
una riunione straordinaria nella quale possono essere prese decisioni senza tenere conto del quorum.
3. Per qualsiasi decisione da prendere ai sensi degli articoli 28, 29, 30, 32, 33 e 51, alle votazioni in
sede di consiglio direttivo si applica una ponderazione in base alle quote del capitale sottoscritto della
Banca centrale europea detenute dalle banche centrali nazionali. La ponderazione dei voti dei membri
del comitato esecutivo è pari a zero. Una decisione che richiede la maggioranza qualificata si
considera adottata se i voti favorevoli rappresentano almeno i due terzi del capitale sottoscritto della
Banca centrale europea e rappresentano almeno la metà dei partecipanti al capitale. Se un
governatore non può essere presente, può nominare un supplente che eserciti il suo voto ponderato.
954374_TRAITE_IT_201_250 06-01-2005 07:51 Pagina 236
Trattato che adotta una Costituzione per l'Europa 237
4. Le riunioni hanno carattere di riservatezza. Il consiglio direttivo può decidere di rendere pubblico
il risultato delle proprie deliberazioni.
5. Il consiglio direttivo si riunisce almeno dieci volte l'anno.
Articolo 11
Il comitato esecutivo
1. Conformemente all'articolo III-382, paragrafo 2, primo comma della Costituzione, il comitato
esecutivo è composto dal presidente, dal vicepresidente e da altri quattro membri.
I membri assolvono i loro compiti a tempo pieno. Nessun membro può avere altre occupazioni,
retribuite o meno, salvo il caso in cui il consiglio direttivo non conceda eccezionalmente una deroga.
2. Conformemente all'articolo III-382, paragrafo 2 della Costituzione, il presidente, il vicepresidente
e gli altri membri del comitato esecutivo sono nominati, tra persone di riconosciuta levatura ed
esperienza professionale nel settore monetario o bancario, dal Consiglio europeo che delibera a
maggioranza qualificata, su raccomandazione del Consiglio e previa consultazione del Parlamento
europeo e del consiglio direttivo della Banca centrale europea.
Il loro mandato ha una durata di otto anni e non è rinnovabile.
Soltanto cittadini degli Stati membri possono essere membri del comitato esecutivo.
3. Le condizioni e le modalità di impiego dei membri del comitato esecutivo, in particolare il loro
trattamento economico, pensionistico e previdenziale sono oggetto di contratti posti in essere con la
Banca centrale europea e sono fissati dal consiglio direttivo su proposta di un comitato
comprendente tre membri nominati dal consiglio direttivo e tre membri nominati dal Consiglio. I
membri del comitato esecutivo non hanno diritto di voto sulle materie di cui al presente paragrafo.
4. Qualora un membro del comitato esecutivo non risponda più alle condizioni necessarie
all'esercizio delle sue funzioni o abbia commesso una colpa grave, può essere dichiarato
dimissionario dalla Corte di giustizia su istanza del consiglio direttivo o del comitato esecutivo.
5. Ogni membro del comitato esecutivo presente ha diritto di voto e dispone a tal fine di un voto.
Salvo diverse disposizioni, il comitato esecutivo delibera a maggioranza semplice dei votanti. In caso
di parità, prevale il voto del presidente. Le disposizioni per le votazioni sono specificate nel
regolamento interno di cui all'articolo 12, paragrafo 3.
6. Il comitato esecutivo è responsabile della gestione degli affari correnti della Banca centrale
europea.
7. Qualsiasi vacanza in seno al comitato esecutivo sarà coperta con la nomina di un nuovo membro
in conformità del paragrafo 2.
954374_TRAITE_IT_201_250 06-01-2005 07:51 Pagina 237
238 Parte IV
Articolo 12
Responsabilità degli organi decisionali
1. Il consiglio direttivo adotta gli indirizzi e prende le decisioni necessarie ad assicurare
l'assolvimento dei compiti affidati al Sistema europeo di banche centrali dalla Costituzione e dal
presente statuto. Il consiglio direttivo formula la politica monetaria dell'Unione ivi comprese, a
seconda dei casi, le decisioni relative agli obiettivi monetari intermedi, ai tassi di interesse di
riferimento e all'approvvigionamento di riserve nel Sistema europeo di banche centrali e stabilisce i
necessari indirizzi per la loro attuazione.
Il comitato esecutivo attua la politica monetaria secondo gli indirizzi e le decisioni stabiliti dal
consiglio direttivo, impartendo le necessarie istruzioni alle banche centrali nazionali. Al comitato
esecutivo possono inoltre essere delegati taluni poteri quando il consiglio direttivo decide in tal senso.
Nella misura ritenuta possibile ed opportuna, fatto salvo il disposto del presente articolo, la Banca
centrale europea si avvale delle banche centrali nazionali per eseguire operazioni che rientrano nei
compiti del Sistema europeo di banche centrali.
2. Il comitato esecutivo ha il compito di preparare le riunioni del consiglio direttivo.
3. Il consiglio direttivo adotta il regolamento interno che determina l'organizzazione interna della
Banca centrale europea e dei suoi organi decisionali.
4. Le funzioni consultive di cui all'articolo 4 sono esercitate dal consiglio direttivo.
5. Il consiglio direttivo adotta le decisioni di cui all'articolo 6.
Articolo 13
Il presidente
1. Il presidente o, in sua assenza, il vicepresidente presiede il consiglio direttivo e il comitato
esecutivo della Banca centrale europea.
2. Fatto salvo l'articolo 38, il presidente, o un suo delegato, rappresenta la Banca centrale europea
all'esterno.
Articolo 14
Banche centrali nazionali
1. Conformemente all'articolo III-189 della Costituzione, ciascuno Stato membro assicura che la
propria legislazione nazionale, incluso lo statuto della banca centrale nazionale, sia compatibile con
la Costituzione e con il presente statuto.
2. Gli statuti delle banche centrali nazionali devono prevedere in particolare che la durata del
mandato del governatore della banca centrale nazionale non sia inferiore a cinque anni.
954374_TRAITE_IT_201_250 06-01-2005 07:51 Pagina 238
Trattato che adotta una Costituzione per l'Europa 239
Un governatore può essere sollevato dall'incarico solo se non soddisfa più alle condizioni richieste
per l'espletamento delle sue funzioni o si è reso colpevole di gravi mancanze. Una decisione in questo
senso può essere deferita alla Corte di giustizia dal governatore interessato o dal consiglio direttivo
per violazione della Costituzione o di qualsiasi regola di diritto relativa all'applicazione del medesimo.
Tali ricorsi devono essere proposti entro un termine di due mesi, secondo i casi, dalla pubblicazione
della decisione, dalla sua notificazione al ricorrente o, in mancanza, dal giorno in cui il ricorrente ne è
venuto a conoscenza.
3. Le banche centrali nazionali costituiscono parte integrante del Sistema europeo di banche
centrali e agiscono secondo gli indirizzi e le istruzioni della Banca centrale europea. Il consiglio
direttivo adotta le misure necessarie per assicurare l'osservanza degli indirizzi e delle istruzioni della
Banca centrale europea, richiedendo che gli venga fornita ogni necessaria informazione.
4. Le banche centrali nazionali possono svolgere funzioni diverse da quelle specificate nel presente
statuto, a meno che il consiglio direttivo non decida, a maggioranza dei due terzi dei votanti, che
dette funzioni interferiscono con gli obiettivi e i compiti del Sistema europeo di banche centrali. Tali
funzioni sono svolte sotto la piena responsabilità delle banche centrali nazionali e non sono
considerate come facenti parte delle funzioni del Sistema europeo di banche centrali.
Articolo 15
Obblighi di rendiconto
1. La Banca centrale europea compila e pubblica rapporti sulle attività del Sistema europeo di
banche centrali almeno ogni tre mesi.
2. Un rendiconto finanziario consolidato del Sistema europeo di banche centrali viene pubblicato
ogni settimana.
3. Conformemente all'articolo III-383, paragrafo 3 della Costituzione, la Banca centrale europea
trasmette al Parlamento europeo, al Consiglio europeo, al Consiglio e alla Commissione un rapporto
annuale sulle attività del Sistema europeo di banche centrali e sulla politica monetaria dell'anno
precedente e dell'anno in corso.
4. Il rapporto e i rendiconti di cui al presente articolo sono messi gratuitamente a disposizione dei
soggetti interessati.
Articolo 16
Banconote
Conformemente all'articolo III-186, paragrafo 1 della Costituzione, il consiglio direttivo ha il diritto
esclusivo di autorizzare l'emissione di banconote in euro all'interno dell'Unione. La Banca centrale
europea e le banche centrali nazionali possono emettere banconote. Le banconote emesse dalla Banca
centrale europea e dalle banche centrali nazionali costituiscono le uniche banconote aventi corso
legale nell'Unione.
954374_TRAITE_IT_201_250 06-01-2005 07:51 Pagina 239
240 Parte IV
La Banca centrale europea rispetta per quanto possibile la prassi esistente in materia di emissione e di
progettazione di banconote.
CAPO IV
FUNZIONI MONETARIE E OPERAZIONI DEL SISTEMA EUROPEO DI BANCHE CENTRALI
Articolo 17
Conti presso la Banca centrale europea e le banche centrali nazionali
Al fine di svolgere le loro operazioni, la Banca centrale europea e le banche centrali nazionali
possono aprire conti intestati a enti creditizi, organismi pubblici e altri operatori del mercato e
accettare attività, compresi i titoli scritturali, a titolo di garanzia.
Articolo 18
Operazioni di credito e di mercato aperto
1. Al fine di conseguire gli obiettivi del Sistema europeo di banche centrali e di assolvere i propri
compiti, la Banca centrale europea e le banche centrali nazionali hanno la facoltà di:
a) operare sui mercati finanziari, sia comprando e vendendo a titolo definitivo (a pronti e a termine)
sia con operazioni pronti contro termine, sia prestando o ricevendo in prestito crediti e strumenti
negoziabili, in euro o in altre valute, nonché metalli preziosi;
b) effettuare operazioni di credito con enti creditizi ed altri operatori di mercato, erogando i prestiti
sulla base di adeguate garanzie.
2. La Banca centrale europea stabilisce principi generali per le operazioni di credito e di mercato
aperto effettuate da essa stessa o dalle banche centrali nazionali, compresi quelli per la
comunicazione delle condizioni alle quali esse sono disponibili a partecipare a tali operazioni.
Articolo 19
Riserve minime
1. Fatto salvo l'articolo 2, la Banca centrale europea, nel perseguimento degli obiettivi di politica
monetaria, ha il potere di obbligare gli enti creditizi stabiliti negli Stati membri a detenere riserve
minime in conti presso la Banca centrale europea e le banche centrali nazionali. Regolamenti relativi
al calcolo e alla determinazione delle riserve obbligatorie minime possono essere emanati dal
consiglio direttivo. In caso di inosservanza, la Banca centrale europea ha la facoltà di imporre interessi
a titolo di penalità e altre sanzioni di analogo effetto.
954374_TRAITE_IT_201_250 06-01-2005 07:51 Pagina 240
Trattato che adotta una Costituzione per l'Europa 241
2. Ai fini dell'applicazione del presente articolo, il Consiglio, in conformità della procedura stabilita
nell'articolo 41, definisce la base per le riserve minime e i rapporti massimi ammissibili tra dette
riserve e la relativa base, nonché le sanzioni appropriate nei casi di inosservanza.
Articolo 20
Altri strumenti di controllo monetario
Il consiglio direttivo può decidere, a maggioranza di due terzi dei votanti, sull'utilizzo di altri metodi
operativi di controllo monetario che esso ritenga appropriati, nel rispetto di quanto disposto
dall'articolo 2.
Se tali metodi impongono obblighi a terzi il Consiglio ne definisce la portata secondo la procedura
prevista all'articolo 41.
Articolo 21
Operazioni con enti pubblici
1. Conformemente all'articolo III-181 della Costituzione, è vietata la concessione di scoperti di
conto o qualsiasi altra forma di facilitazione creditizia da parte della Banca centrale europea o da
parte delle banche centrali nazionali, alle istituzioni, organi o organismi dell'Unione, alle
amministrazioni statali, alle autorità regionali, locali o altre autorità pubbliche, ad altri organismi
di diritto pubblico o ad imprese pubbliche degli Stati membri. L'acquisto diretto presso di essi di
strumenti di debito da parte della Banca centrale europea o delle banche centrali nazionali è altresì
vietato.
2. La Banca centrale europea e le banche centrali nazionali possono operare in qualità di agenti
finanziari per gli organismi di cui al paragrafo 1.
3. Le disposizioni del presente articolo non si applicano agli enti creditizi di proprietà pubblica che,
nel contesto dell'approvvigionamento di riserve da parte delle banche centrali, devono ricevere dalle
banche centrali nazionali e dalla Banca centrale europea lo stesso trattamento degli enti creditizi
privati.
Articolo 22
Sistemi di compensazione e di pagamento
La Banca centrale europea e le banche centrali nazionali possono accordare facilitazioni, e la Banca
centrale europea può stabilire regolamenti, al fine di assicurare sistemi di compensazione e di
pagamento efficienti e affidabili all'interno dell'Unione e nei rapporti con i paesi terzi.
954374_TRAITE_IT_201_250 06-01-2005 07:51 Pagina 241
242 Parte IV
Articolo 23
Operazioni esterne
La Banca centrale europea e le banche centrali nazionali possono:
a) stabilire relazioni con banche centrali e istituzioni finanziarie di paesi terzi e, se del caso, con
organizzazioni internazionali;
b) acquistare o vendere a pronti e a termine tutti i tipi di attività in valuta estera e metalli preziosi. Il
termine attività in valuta estera include i titoli e ogni altra attività nella valuta di qualsiasi paese o
in unità di conto, in qualsiasi forma essi siano detenuti;
c) detenere e gestire le attività di cui al presente articolo;
d) effettuare tutti i tipi di operazioni bancarie con i paesi terzi e le organizzazioni internazionali,
incluse le operazioni di credito attive e passive.
Articolo 24
Altre operazioni
In aggiunta alle operazioni derivanti dall'assolvimento dei propri compiti, la Banca centrale europea e
le banche centrali nazionali possono effettuare operazioni per i loro scopi amministrativi e per il
proprio personale.
CAPO V
VIGILANZA PRUDENZIALE
Articolo 25
Vigilanza prudenziale
1. La Banca centrale europea può fornire pareri ed essere consultata dal Consiglio, dalla
Commissione e dalle autorità competenti degli Stati membri sul campo d'applicazione e
sull'attuazione degli atti giuridicamente vincolanti dell'Unione relativi alla vigilanza prudenziale
sugli enti creditizi e alla stabilità del sistema finanziario.
2. Conformemente alle leggi europee adottate ai sensi dell'articolo III-185, paragrafo 6 della
Costituzione, la Banca centrale europea può svolgere compiti specifici in merito alle politiche che
riguardano la vigilanza prudenziale degli enti creditizi e delle altre istituzioni finanziarie, eccettuate le
imprese di assicurazione.
954374_TRAITE_IT_201_250 06-01-2005 07:51 Pagina 242
Trattato che adotta una Costituzione per l'Europa 243
CAPO VI
DISPOSIZIONI FINANZIARIE DEL SISTEMA EUROPEO DI BANCHE CENTRALI
Articolo 26
Conti finanziari
1. L'esercizio finanziario della Banca centrale europea e delle banche centrali nazionali ha inizio il
primo giorno del mese di gennaio e finisce l'ultimo giorno del mese di dicembre.
2. Il bilancio annuale della Banca centrale europea è redatto dal comitato esecutivo secondo i
principi stabiliti dal consiglio direttivo. Il bilancio annuale è approvato dal consiglio direttivo ed è in
seguito pubblicato.
3. Per fini operativi e di analisi, il comitato esecutivo redige una situazione patrimoniale consolidata
del Sistema europeo di banche centrali, in cui figurano le attività e le passività delle banche centrali
nazionali facenti parte del Sistema europeo di banche centrali.
4. Per l'applicazione del presente articolo, il consiglio direttivo stabilisce le disposizioni necessarie
per uniformare le procedure contabili e di rendicontazione riguardanti le operazioni effettuate dalle
banche centrali nazionali.
Articolo 27
Revisione dei conti
1. La contabilità della Banca centrale europea e delle banche centrali nazionali viene verificata da
revisori esterni indipendenti la cui nomina è raccomandata dal consiglio direttivo ed approvata dal
Consiglio. I revisori hanno pieni poteri per esaminare tutti i libri e documenti contabili della Banca
centrale europea e delle banche centrali nazionali e per essere pienamente informati sulle loro
operazioni.
2. Le disposizioni dell'articolo III-384 della Costituzione si applicano soltanto a un esame
dell'efficienza della gestione della Banca centrale europea.
Articolo 28
Capitale della Banca centrale europea
1. Il capitale della Banca centrale europea è di 5 miliardi di euro. Il capitale può essere aumentato
dal consiglio direttivo, con una decisione europea adottata alla maggioranza qualificata prevista
nell'articolo 10, paragrafo 3, entro i limiti e alle condizioni stabiliti dal Consiglio secondo la
procedura di cui all'articolo 41.
2. Le banche centrali nazionali sono le sole sottoscrittrici e detentrici del capitale della Banca
centrale europea. La sottoscrizione del capitale avviene secondo lo schema stabilito conformemente
all'articolo 29.
954374_TRAITE_IT_201_250 06-01-2005 07:51 Pagina 243
244 Parte IV
3. Il consiglio direttivo, deliberando alla maggioranza qualificata prevista nell'articolo 10,
paragrafo 3, determina la misura e la forma nelle quali il capitale è versato.
4. Fatto salvo il paragrafo 5, le quote del capitale sottoscritto della Banca centrale europea detenute
dalle banche centrali nazionali non possono essere trasferite, vincolate o poste sotto sequestro.
5. Qualora lo schema di cui all'articolo 29 venga modificato, le banche centrali nazionali
trasferiscono fra di loro quote di capitale nella misura necessaria ad assicurare che la distribuzione
delle quote corrisponda allo schema modificato. Il consiglio direttivo determina le modalità e le
condizioni di tali trasferimenti.
Articolo 29
Schema di sottoscrizione di capitale
1. Lo schema per la sottoscrizione del capitale della Banca centrale europea, fissato per la prima
volta nel 1998 al momento dell'istituzione del Sistema europeo di banche centrali, è determinato
assegnando a ciascuna banca centrale nazionale, nell'ambito di questo schema, una ponderazione
uguale alla somma del:
— 50 % della quota della popolazione dello Stato membro di appartenenza sul totale della
popolazione dell'Unione nel penultimo anno antecedente l'istituzione del Sistema europeo di
banche centrali;
— 50 % della quota, relativa allo Stato membro di appartenenza, del prodotto interno lordo ai
prezzi di mercato dell'Unione, nei cinque anni antecedenti il penultimo anno prima
dell'istituzione del Sistema europeo di banche centrali.
Le percentuali sono arrotondate per difetto o per eccesso al più vicino multiplo di 0,0001 %.
2. I dati statistici da utilizzare per l'applicazione del presente articolo sono forniti dalla
Commissione in conformità delle norme adottate dal Consiglio secondo la procedura di cui
all'articolo 41.
3. Le ponderazioni assegnate alle banche centrali nazionali saranno adattate ogni cinque anni dopo
l'istituzione del Sistema europeo di banche centrali in modo analogo al paragrafo 1. Lo schema
modificato si applica a decorrere dal primo giorno dell'anno successivo.
4. Il consiglio direttivo prende tutte le altre misure necessarie per l'applicazione del presente
articolo.
Articolo 30
Trasferimento alla Banca centrale europea di attività di riserva in valuta
1. Fatto salvo il disposto dell'articolo 28, alla Banca centrale europea vengono conferite da parte
delle banche centrali nazionali attività di riserva in valute diverse da valute degli Stati membri, euro,
posizioni di riserva sul Fondo monetario internazionale e diritti speciali di prelievo, fino ad un
ammontare equivalente a 50 miliardi di euro. Il consiglio direttivo decide la quota che la Banca
centrale europea chiede di versare. La Banca centrale europea ha il pieno diritto di detenere e gestire le
riserve in valuta che le vengono trasferite e di utilizzarle per gli scopi indicati nel presente statuto.
954374_TRAITE_IT_201_250 06-01-2005 07:51 Pagina 244
Trattato che adotta una Costituzione per l'Europa 245
2. I contributi di ogni banca centrale nazionale sono fissati in proporzione alla quota del capitale
della Banca centrale europea sottoscritto.
3. Ogni banca centrale nazionale ha nei confronti della Banca centrale europea un credito pari al
proprio contributo. Il consiglio direttivo determina la denominazione e la remunerazione di tali
crediti.
4. Ulteriori richieste di attività di riserva in valuta oltre il limite previsto dal paragrafo 1 possono
essere effettuate dalla Banca centrale europea conformemente al paragrafo 2, entro i limiti e alle
condizioni stabiliti dal Consiglio secondo la procedura di cui all'articolo 41.
5. La Banca centrale europea può detenere e gestire posizioni di riserva sul Fondo monetario
internazionale e diritti speciali di prelievo e provvedere alla messa in comune di tali attività.
6. Il consiglio direttivo adotta tutte le altre misure necessarie per l'applicazione del presente
articolo.
Articolo 31
Attività di riserva in valuta estera detenute dalle banche centrali nazionali
1. Le banche centrali nazionali possono compiere operazioni in adempimento dei loro obblighi nei
confronti delle organizzazioni internazionali, conformemente all'articolo 23.
2. Tutte le altre operazioni aventi per oggetto attività di riserva in valuta che restano alle banche
centrali nazionali dopo i trasferimenti di cui all'articolo 30, nonché le operazioni degli Stati membri
aventi per oggetto i loro saldi operativi in valuta estera, eccedenti un limite da stabilire nel quadro del
paragrafo 3, sono soggette all'approvazione della Banca centrale europea al fine di assicurarne la
coerenza con le politiche monetaria e di cambio dell'Unione.
3. Il consiglio direttivo definisce indirizzi al fine di facilitare tali operazioni.
Articolo 32
Distribuzione del reddito monetario delle banche centrali nazionali
1. Il reddito maturato dalle banche centrali nazionali nell'esercizio delle funzioni di politica
monetaria del Sistema europeo di banche centrali (qui di seguito denominato reddito monetario)
viene distribuito alla fine di ciascun esercizio finanziario in conformità delle disposizioni del presente
articolo.
2. L'importo del reddito monetario di ciascuna banca centrale nazionale è pari al reddito annuo che
essa ottiene dalle attività detenute in contropartita delle banconote in circolazione e dei depositi
costituiti dagli enti creditizi. Queste attività sono accantonate dalle banche centrali nazionali in
conformità degli indirizzi determinati dal consiglio direttivo.
954374_TRAITE_IT_201_250 06-01-2005 07:51 Pagina 245
246 Parte IV
3. Se, dopo l'inizio della terza fase il consiglio direttivo ritiene che le strutture del bilancio delle
banche centrali nazionali non consentano l'applicazione del paragrafo 2, il consiglio direttivo,
deliberando a maggioranza qualificata, può decidere che, in deroga al paragrafo 2, il reddito
monetario sia calcolato secondo un metodo alternativo per un periodo che non superi i cinque anni.
4. L'ammontare del reddito monetario di ciascuna banca centrale nazionale viene decurtato di un
importo pari a tutti gli interessi pagati da detta banca centrale sui depositi costituiti dagli enti creditizi
in conformità dell'articolo 19.
Il consiglio direttivo può decidere di indennizzare le banche centrali nazionali per le spese sostenute
in occasione dell'emissione di banconote o, in casi eccezionali, per perdite specifiche relative alle
operazioni di politica monetaria effettuate per conto del Sistema europeo di banche centrali.
L'indennizzo assume la forma che il Consiglio direttivo ritiene appropriata. Questi importi possono
essere compensati con il reddito monetario delle banche centrali nazionali.
5. La somma dei redditi monetari delle banche centrali nazionali viene ripartita tra le stesse in
proporzione alle quote versate di capitale della Banca centrale europea, fatta salva qualsiasi decisione
presa dal consiglio direttivo in conformità dell'articolo 33, paragrafo 2.
6. La compensazione e il regolamento dei saldi provenienti dalla ripartizione del reddito monetario
sono effettuati dalla Banca centrale europea conformemente agli indirizzi fissati dal consiglio
direttivo.
7. Il consiglio direttivo adotta tutte le altre misure necessarie per l'applicazione del presente articolo.
Articolo 33
Ripartizione dei profitti e delle perdite netti della Banca centrale europea
1. Il profitto netto della Banca centrale europea è trasferito nell'ordine seguente:
a) un importo stabilito dal consiglio direttivo, che non può superare il 20 % del profitto netto, viene
trasferito al fondo di riserva generale entro un limite pari al 100 % del capitale;
b) il rimanente profitto netto viene distribuito ai partecipanti al capitale della Banca centrale europea
in proporzione alle quote versate.
2. Qualora la Banca centrale europea subisca una perdita, essa può essere coperta dal fondo di
riserva generale della Banca centrale europea e, se necessario, previa decisione del consiglio direttivo,
dal reddito monetario dell'esercizio finanziario pertinente in proporzione e nei limiti degli importi
ripartiti tra le banche centrali nazionali conformemente all'articolo 32, paragrafo 5.
954374_TRAITE_IT_201_250 06-01-2005 07:51 Pagina 246
Trattato che adotta una Costituzione per l'Europa 247
CAPO VII
DISPOSIZIONI GENERALI
Articolo 34
Atti giuridici
1. Conformemente all'articolo III-190 della Costituzione, la Banca centrale europea adotta:
a) i regolamenti europei nella misura necessaria per assolvere i compiti definiti nell'articolo 3,
paragrafo 1, lettera a), nell'articolo 19, paragrafo 1, nell'articolo 22 o nell'articolo 25, paragrafo 2
del presente statuto e nei casi previsti nei regolamenti e decisioni europei di cui all'articolo 41;
b) le decisioni europee necessarie per assolvere i compiti attribuiti al Sistema europeo di banche
centrali in virtù della Costituzione e del presente statuto;
c) raccomandazioni e pareri.
2. La Banca centrale europea può decidere di pubblicare le sue decisioni europee, le sue
raccomandazioni ed i suoi pareri.
3. Entro i limiti e alle condizioni stabiliti dal Consiglio secondo la procedura di cui all'articolo 41, la
Banca centrale europea ha il potere di comminare alle imprese ammende e penalità di mora in caso di
inosservanza degli obblighi imposti dai regolamenti europei e dalle decisioni europee da essa adottati.
Articolo 35
Controllo giudiziario e materie connesse
1. Gli atti o le omissioni della Banca centrale europea sono soggetti ad esame o interpretazione da
parte della Corte di giustizia dell'Unione europea nei casi e alle condizioni stabiliti dalla Costituzione.
La Banca centrale europea può avviare un'azione giudiziaria nei casi e alle condizioni stabiliti dalla
Costituzione.
2. Controversie tra, da un lato, la Banca centrale europea e, dall'altro, i suoi creditori, debitori o
qualsiasi altra persona sono decise dai tribunali nazionali competenti, salvo nei casi in cui la
giurisdizione sia attribuita alla Corte di giustizia dell'Unione europea.
3. La Banca centrale europea è soggetta al regime di responsabilità previsto dall'articolo III-431
della Costituzione. Le banche centrali nazionali sono responsabili conformemente alle rispettive
legislazioni nazionali.
4. La Corte di giustizia dell'Unione europea è competente a giudicare in virtù di una clausola
compromissoria contenuta in un contratto di diritto pubblico o di diritto privato stipulato dalla
Banca centrale europea o per suo conto.
954374_TRAITE_IT_201_250 06-01-2005 07:52 Pagina 247
248 Parte IV
5. La decisione della Banca centrale europea di adire la Corte di giustizia dell'Unione europea è
presa dal consiglio direttivo.
6. La Corte di giustizia dell'Unione europea ha giurisdizione nei casi di controversia relativi
all'adempimento da parte di una banca centrale nazionale di obblighi derivanti dalla Costituzione e
dal presente statuto. La Banca centrale europea, se ritiene che una banca centrale nazionale non abbia
adempiuto agli obblighi derivanti dalla Costituzione e dal presente statuto, può formulare un parere
motivato sulla questione dopo aver dato alla banca centrale nazionale di cui trattasi l'opportunità di
presentare osservazioni. Se la banca centrale nazionale in questione non si conforma al parere entro il
termine fissato dalla Banca centrale europea, quest'ultima può portare la questione dinanzi alla Corte
di giustizia dell'Unione europea.
Articolo 36
Personale
1. Il consiglio direttivo, su proposta del comitato esecutivo, stabilisce le condizioni di impiego del
personale della Banca centrale europea.
2. La Corte di giustizia dell'Unione europea ha giurisdizione su tutte le controversie fra la Banca
centrale europea e i propri dipendenti, nei limiti e alle condizioni stabiliti nelle condizioni di impiego.
Articolo 37
Segreto professionale
1. I membri degli organi decisionali e il personale della Banca centrale europea e delle banche
centrali nazionali hanno il dovere, anche dopo aver cessato le proprie funzioni, di non rivelare le
informazioni coperte dall'obbligo del segreto professionale.
2. Le persone che hanno accesso ai dati coperti da un atto giuridicamente vincolante dell'Unione
che imponga l'obbligo di riservatezza sono soggette al rispetto di tale obbligo.
Articolo 38
Poteri di firma
La Banca centrale europea è giuridicamente vincolata nei confronti di terzi dal suo presidente o da
due membri del comitato esecutivo oppure dalla firma di due membri del personale della Banca
centrale europea che siano stati debitamente autorizzati dal presidente a firmare per conto della
Banca centrale europea.
Articolo 39
Privilegi e immunità
La Banca centrale europea beneficia sul territorio degli Stati membri dei privilegi e delle immunità
necessari per l'assolvimento dei propri compiti, alle condizioni previste dal protocollo sui privilegi e
sulle immunità dell'Unione europea.
954374_TRAITE_IT_201_250 06-01-2005 07:52 Pagina 248
Trattato che adotta una Costituzione per l'Europa 249
CAPO VIII
MODIFICAZIONE DELLO STATUTO E REGOLAMENTAZIONE COMPLEMENTARE
Articolo 40
Procedura semplificata di modifica
1. Conformemente all'articolo III-187, paragrafo 3 della Costituzione, l'articolo 5, paragrafi 1, 2 e 3,
gli articoli 17 e 18, l'articolo 19, paragrafo 1, gli articoli 22, 23, 24 e 26, l'articolo 32, paragrafi 2, 3, 4
e 6, l'articolo 33, paragrafo 1, lettera a) e l'articolo 36 del presente statuto possono essere modificati
con una legge europea:
a) o su proposta della Commissione e previa consultazione della Banca centrale europea;
b) o su raccomandazione della Banca centrale europea e previa consultazione della Commissione.
2. L'articolo 10, paragrafo 2 può essere modificato da una decisione europea del Consiglio europeo,
che delibera all'unanimità, su raccomandazione della Banca centrale europea e previa consultazione
del Parlamento europeo e della Commissione, oppure su raccomandazione della Commissione e
previa consultazione del Parlamento europeo e della Banca centrale europea. Le modifiche entrano in
vigore solo dopo essere state approvate dagli Stati membri conformemente alle loro rispettive norme
costituzionali.
3. Una raccomandazione presentata dalla Banca centrale europea ai sensi del presente articolo
richiede una decisione unanime del consiglio direttivo.
Articolo 41
Regolamentazione complementare
Conformemente all'articolo III-187, paragrafo 4 della Costituzione, il Consiglio adotta i regolamenti
europei e le decisioni europee che prevedono le misure di cui all'articolo 4, all'articolo 5, paragrafo 4,
all'articolo 19, paragrafo 2, all'articolo 20, all'articolo 28, paragrafo 1, all'articolo 29, paragrafo 2,
all'articolo 30, paragrafo 4 e all'articolo 34, paragrafo 3 del presente statuto. Esso delibera previa
consultazione del Parlamento europeo:
a) o su proposta della Commissione e previa consultazione della Banca centrale europea;
b) o su raccomandazione della Banca centrale europea e previa consultazione della Commissione.
954374_TRAITE_IT_201_250 06-01-2005 07:52 Pagina 249
250 Parte IV
CAPO IX
DISPOSIZIONI TRANSITORIE E DISPOSIZIONI VARIE PER IL SISTEMA EUROPEO DI BANCHE
CENTRALI
Articolo 42
Disposizioni generali
1. La deroga di cui all'articolo III-197, paragrafo 1 della Costituzione comporta che i seguenti
articoli del presente statuto non conferiscono nessun diritto o non impongono alcun obbligo agli
Stati membri interessati: articoli 3 e 6, articolo 9, paragrafo 2, articolo 12, paragrafo 1, articolo 14,
paragrafo 3, articoli 16, 18, 19, 20, 22 e 23, articolo 26, paragrafo 2, articoli 27, 30, 31, 32, 33, 34
e 50.
2. Le banche centrali degli Stati membri con deroga, come specificato nell'articolo III-197,
paragrafo 1 della Costituzione, mantengono i loro poteri nel settore della politica monetaria
conformemente alla legislazione nazionale.
3. Conformemente all'articolo III-197, paragrafo 2, secondo comma della Costituzione,
all'articolo 3, all'articolo 11, paragrafo 2 e all'articolo 19 del presente statuto, per «Stati membri»
si intendono gli Stati membri la cui moneta è l'euro.
4. All'articolo 9, paragrafo 2, all'articolo 10, paragrafi 2 e 3, all'articolo 12, paragrafo 1, agli
articoli 16, 17, 18, 22, 23, 27, 30, 31 e 32, all'articolo 33, paragrafo 2 e all'articolo 50, per «banche
centrali nazionali» si intendono le banche centrali degli Stati membri la cui moneta è l'euro.
5. All'articolo 10, paragrafo 3 e all'articolo 33, paragrafo 1, per «partecipanti al capitale» si
intendono le banche centrali degli Stati membri la cui moneta è l'euro.
6. All'articolo 10, paragrafo 3 e all'articolo 30, paragrafo 2, per «capitale sottoscritto» si intende il
capitale della Banca centrale europea sottoscritto dalle banche centrali nazionali degli Stati membri la
cui moneta è l'euro.
Articolo 43
Compiti transitori della Banca centrale europea
La Banca centrale europea assume i compiti svolti in precedenza dall'Istituto monetario europeo, di
cui all'articolo III-199, paragrafo 2 della Costituzione, che, a causa delle deroghe di uno o più Stati
membri, devono essere ancora adempiuti dopo l'introduzione dell'euro.
La Banca centrale europea fornisce pareri nella fase di preparazione dell'abrogazione delle deroghe di
cui all'articolo III-198 della Costituzione.
954374_TRAITE_IT_201_250 06-01-2005 07:52 Pagina 250
Trattato che adotta una Costituzione per l'Europa 251
Articolo 44
Consiglio generale della Banca centrale europea
1. Fatto salvo l'articolo III-187, paragrafo 1 della Costituzione, il consiglio generale è costituito
come terzo organo decisionale della Banca centrale europea.
2. Il consiglio generale è composto dal presidente e dal vicepresidente della Banca centrale europea
e dai governatori delle banche centrali nazionali. Gli altri membri del comitato esecutivo possono
partecipare, senza diritto di voto, alle riunioni del consiglio generale.
3. Le responsabilità del Consiglio generale sono elencate per esteso nell'articolo 46.
Articolo 45
Funzionamento del consiglio generale
1. Il consiglio generale è presieduto dal presidente o, in sua assenza, dal vicepresidente della Banca
centrale europea.
2. Il presidente del Consiglio e un membro della Commissione possono partecipare, senza diritto di
voto, alle riunioni del consiglio generale.
3. Il presidente prepara le riunioni del consiglio generale.
4. In deroga all'articolo 12, paragrafo 3, il consiglio generale adotta il suo regolamento interno.
5. Le funzioni del segretariato del consiglio generale sono svolte dalla Banca centrale europea.
Articolo 46
Competenza del consiglio generale
1. Il consiglio generale:
a) svolge i compiti previsti all'articolo 43;
b) partecipa alle funzioni consultive di cui all'articolo 4 e all'articolo 25, paragrafo 1.
2. Il consiglio generale concorre:
a) alla raccolta di informazioni statistiche come previsto all'articolo 5;
b) alla compilazione dei rapporti e rendiconti della Banca centrale europea di cui all'articolo 15;
c) alla fissazione delle norme necessarie per l'applicazione dell'articolo 26, come previsto
all'articolo 26, paragrafo 4;
d) all'adozione di tutte le ulteriori misure necessarie all'applicazione dell'articolo 29, come previsto
all'articolo 29, paragrafo 4;
954374_TRAITE_IT_201_250 06-01-2005 07:52 Pagina 251
252 Parte IV
e) alla fissazione delle condizioni di impiego del personale della Banca centrale europea di cui
all'articolo 36.
3. Il consiglio generale contribuisce ai necessari preparativi per fissare irrevocabilmente i tassi di
cambio delle monete degli Stati membri con deroga rispetto all'euro, come previsto
dall'articolo III198, paragrafo 3 della Costituzione.
4. Il consiglio generale è informato dal presidente della Banca centrale europea in merito alle
decisioni del consiglio direttivo.
Articolo 47
Disposizioni transitorie per il capitale della Banca centrale europea
Conformemente all'articolo 29, a ciascuna banca centrale nazionale viene assegnata una
ponderazione nell'ambito dello schema per la sottoscrizione del capitale della Banca centrale
europea. In deroga all'articolo 28, paragrafo 3, le banche centrali degli Stati membri con deroga non
versano il capitale da loro sottoscritto a meno che il consiglio generale non decida, a una
maggioranza che rappresenti almeno i due terzi del capitale sottoscritto della Banca centrale europea
e almeno la metà dei partecipanti al capitale, che una percentuale minima deve essere versata come
contributo ai costi operativi della Banca centrale europea.
Articolo 48
Versamento differito del capitale, delle riserve
e degli accantonamenti della Banca centrale europea
1. La banca centrale di uno Stato membro la cui deroga sia stata abrogata versa la quota del capitale
della Banca centrale europea da essa sottoscritta nella stessa misura delle altre banche centrali degli
Stati membri la cui moneta è l'euro e trasferisce alla Banca centrale europea attività di riserva in valuta
estera conformemente all'articolo 30, paragrafo 1. La somma da trasferire è determinata
moltiplicando il valore in euro, ai tassi di cambio correnti delle attività di riserva in valuta estera
già trasferite alla Banca centrale europea conformemente all'articolo 30, paragrafo 1, per il rapporto
tra il numero di quote sottoscritte dalla Banca centrale nazionale in questione e il numero di quote già
versate dalle altre banche centrali nazionali.
2. Oltre al versamento da effettuare conformemente al paragrafo 1, la banca centrale nazionale
interessata contribuisce alle riserve della Banca centrale europea, agli accantonamenti equiparabili a
riserve e all'importo ancora da assegnare alle riserve e agli accantonamenti corrispondente al saldo
del conto profitti e perdite quale risulta al 31 dicembre dell'anno che precede l'abrogazione della
deroga. La somma da versare come contributo viene fissata moltiplicando l'importo delle riserve,
come sopra definito e dichiarato nel bilancio approvato della Banca centrale europea, per il rapporto
tra il numero di quote sottoscritte dalla banca centrale interessata e il numero di quote già versate
dalle altre banche centrali.
3. Nel momento in cui uno o più paesi diventano Stati membri e le rispettive banche centrali
entrano a far parte del Sistema europeo di banche centrali, il capitale sottoscritto della Banca centrale
europea e l'ammontare massimo delle attività di riserva in valuta estera che possono essere trasferite
alla Banca centrale europea sono aumentati automaticamente. L'aumento è determinato
moltiplicando i rispettivi importi vigenti in tale momento per il rapporto, nell'ambito dello schema
esteso di sottoscrizione di capitale, tra la ponderazione assegnata alle banche centrali nazionali
954374_TRAITE_IT_251_300 06-01-2005 08:03 Pagina 252
Trattato che adotta una Costituzione per l'Europa 253
entranti interessate e quella attribuita alle banche centrali nazionali già facenti parte del Sistema
europeo di banche centrali. La ponderazione assegnata a ciascuna banca centrale nazionale nello
schema di sottoscrizione del capitale è calcolata per analogia con quanto previsto dall'articolo 29,
paragrafo 1 e conformemente alle disposizioni dell'articolo 29, paragrafo 2. I periodi di riferimento
da utilizzare per i dati statistici sono identici a quelli applicati per l'ultimo adeguamento quinquennale
delle ponderazioni di cui all'articolo 29, paragrafo 3.
Articolo 49
Deroga all'articolo 32
1. Se, dopo l'inizio della terza fase, il consiglio direttivo decide che l'applicazione dell'articolo 32 del
presente statuto comporta modifiche significative nelle situazioni di reddito relative delle banche
centrali nazionali, l'importo del reddito da assegnare conformemente all'articolo 32 viene ridotto di
una percentuale uniforme che non supera il 60 % nel primo esercizio finanziario dopo l'avvio della
terza fase e che diminuisce di almeno 12 punti percentuali in ogni esercizio successivo.
2. Il paragrafo 1 si applica per non più di cinque interi esercizi finanziari dopo l'avvio della terza
fase.
Articolo 50
Scambio di banconote in valute degli Stati membri
In seguito alla fissazione irrevocabile dei tassi di cambio conformemente all'articolo III-198,
paragrafo 3, della Costituzione, il consiglio direttivo adotta le misure necessarie per assicurare che le
banconote denominate nelle valute degli Stati membri con tassi di cambio irrevocabilmente fissati
vengano cambiate dalle banche centrali nazionali al loro rispettivo valore di parità.
Articolo 51
Applicabilità delle disposizioni transitorie
Gli articoli da 42 a 47 si applicano se degli Stati membri sono oggetto di una deroga e fintantoché
esistono Stati membri con tale deroga.
954374_TRAITE_IT_251_300 06-01-2005 08:03 Pagina 253
254 Parte IV
5. PROTOCOLLO SULLO STATUTO DELLA BANCA EUROPEA PER GLI INVESTIMENTI
LE ALTE PARTI CONTRAENTI,
DESIDERANDO stabilire lo statuto della Banca europea per gli investimenti, contemplato dall'articolo III393 della
Costituzione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
La Banca europea per gli investimenti di cui all'articolo III393 della Costituzione, in seguito
denominata la «Banca», è costituita ed esercita le proprie funzioni e la sua attività conformemente alla
Costituzione e al presente statuto.
Articolo 2
I compiti della Banca sono definiti dall'articolo III394 della Costituzione.
Articolo 3
Conformemente all'articolo III393 della Costituzione, i membri della Banca sono gli Stati membri.
Articolo 4
1. Il capitale della Banca è di 163 653 737 000 euro; le quote sottoscritte rispettivamente dagli
Stati membri sono le seguenti:
Germania 26 649 532 500
Francia 26 649 532 500
Italia 26 649 532 500
Regno Unito 26 649 532 500
Spagna 15 989 719 500
Belgio 7 387 065 000
Paesi Bassi 7 387 065 000
Svezia 4 900 585 500
Danimarca 3 740 283 000
Austria 3 666 973 500
Polonia 3 411 263 500
Finlandia 2 106 816 000
954374_TRAITE_IT_251_300 06-01-2005 08:03 Pagina 254
Trattato che adotta una Costituzione per l'Europa 255
Grecia 2 003 725 500
Portogallo 1 291 287 000
Repubblica ceca 1 258 785 500
Ungheria 1 190 868 500
Irlanda 935 070 000
Slovacchia 428 490 500
Slovenia 397 815 000
Lituania 249 617 500
Lussemburgo 187 015 500
Cipro 183 382 000
Lettonia 152 335 000
Estonia 117 640 000
Malta 69 804 000
Gli Stati membri sono responsabili soltanto fino a concorrenza dell'ammontare della loro quota di
capitale sottoscritto e non versato.
1. L'ammissione di un nuovo membro determina un aumento del capitale sottoscritto pari al
conferimento del nuovo membro.
2. Il consiglio dei governatori, deliberando all'unanimità, può decidere un aumento del capitale
sottoscritto.
3. La quota di capitale sottoscritto non è cedibile, non può essere costituita in garanzia né è
sequestrabile.
Articolo 5
1. Il capitale sottoscritto è versato dagli Stati membri nella misura del 5 % in media degli importi
fissati dall'articolo 4, paragrafo 1.
2. In caso di aumento del capitale sottoscritto il consiglio dei governatori, deliberando
all'unanimità, fissa la percentuale che deve essere versata e le modalità del versamento. I versamenti
in numerario sono fatti esclusivamente in euro.
3. Il consiglio di amministrazione può esigere il versamento del saldo del capitale sottoscritto,
sempreché tale versamento sia necessario per far fronte alle obbligazioni della Banca.
Il versamento è effettuato da ciascuno Stato membro proporzionalmente alla sua quota di capitale
sottoscritto.
954374_TRAITE_IT_251_300 06-01-2005 08:03 Pagina 255
256 Parte IV
Articolo 6
La Banca è amministrata e gestita da un consiglio dei governatori, un consiglio di amministrazione e
un comitato direttivo.
Articolo 7
1. Il consiglio dei governatori è composto dei ministri designati dagli Stati membri.
2. Il consiglio dei governatori fissa le direttive generali relative alla politica creditizia della Banca
conformemente agli obiettivi del mercato dell'Unione.
Il consiglio dei governatori vigila sull'esecuzione di tali direttive.
3. Inoltre, il consiglio dei governatori:
a) decide dell'aumento del capitale sottoscritto, conformemente all'articolo 4, paragrafo 3 e
all'articolo 5, paragrafo 2,
b) ai fini dell'articolo 9, paragrafo 1, determina i principi applicabili alle operazioni di finanziamento
nell'ambito dei compiti della Banca,
c) esercita i poteri previsti dagli articoli 9 e 11 per la nomina e le dimissioni d'ufficio dei membri del
consiglio di amministrazione e del comitato direttivo, come pure quelli previsti dall'articolo 11,
paragrafo 1, secondo comma,
d) decide in merito alla concessione dei finanziamenti per operazioni di investimento da realizzare
totalmente o parzialmente fuori dal territorio degli Stati membri, conformemente all'articolo 16,
paragrafo 1,
e) approva la relazione annuale redatta dal consiglio di amministrazione,
f) approva il bilancio annuo nonché il conto profitti e perdite,
g) approva il regolamento interno della Banca,
h) esercita gli altri poteri conferiti dal presente statuto.
4. Il consiglio dei governatori può adottare, deliberando all'unanimità, nell'ambito della
Costituzione e del presente statuto tutte le decisioni relative alla sospensione dell'attività della Banca
e alla sua eventuale liquidazione.
Articolo 8
1. Salvo contraria disposizione del presente statuto, le decisioni del consiglio dei governatori sono
prese a maggioranza dei membri che lo compongono. Tale maggioranza dovrà rappresentare almeno
il 50 % del capitale sottoscritto.
La maggioranza qualificata richiede diciotto voti e il 68 % del capitale sottoscritto.
954374_TRAITE_IT_251_300 06-01-2005 08:03 Pagina 256
Trattato che adotta una Costituzione per l'Europa 257
2. Le astensioni di membri presenti o rappresentati non ostano all'adozione delle deliberazioni che
richiedono l'unanimità.
Articolo 9
1. Il consiglio di amministrazione decide in merito alla concessione di finanziamenti, in particolare
sotto forma di crediti e di garanzie, e alla conclusione di prestiti; fissa il saggio d'interesse per i prestiti
nonché le commissioni e gli altri oneri. Sulla base di una decisione adottata a maggioranza
qualificata, può delegare alcune delle sue attribuzioni al comitato direttivo. Determina le condizioni e
modalità di tale delega e soprintende alla sua esecuzione.
Il consiglio di amministrazione controlla la sana amministrazione della Banca; assicura la conformità
della gestione della Banca con la Costituzione ed il presente statuto e con le direttive generali stabilite
dal consiglio dei governatori.
Alla chiusura dell'esercizio, il consiglio di amministrazione sottopone al consiglio dei governatori una
relazione e la pubblica dopo l'approvazione.
2. Il consiglio di amministrazione è composto di ventisei amministratori e di sedici sostituti.
Gli amministratori sono nominati per un periodo di cinque anni dal consiglio dei governatori; un
amministratore è designato da ciascuno Stato membro e un amministratore è designato dalla
Commissione.
I sostituti sono nominati per un periodo di cinque anni dal consiglio dei governatori in ragione di:
— due sostituti designati dalla Repubblica federale di Germania;
— due sostituti designati dalla Repubblica francese;
— due sostituti designati dalla Repubblica italiana;
— due sostituti designati dal Regno Unito di Gran Bretagna e d'Irlanda del Nord;
— un sostituto designato di comune accordo dal Regno di Spagna e dalla Repubblica del Portogallo;
— un sostituto designato di comune accordo dal Regno del Belgio, dal Granducato di Lussemburgo
e dal Regno dei Paesi Bassi;
— un sostituto designato di comune accordo dal Regno di Danimarca, dalla Repubblica ellenica e
dall'Irlanda;
— un sostituto designato di comune accordo dalla Repubblica d'Austria, dalla Repubblica di
Finlandia e dal Regno di Svezia;
954374_TRAITE_IT_251_300 06-01-2005 08:03 Pagina 257
258 Parte IV
— tre sostituti designati di comune accordo dalla Repubblica ceca, dalla Repubblica di Estonia, dalla
Repubblica di Cipro, dalla Repubblica di Lettonia, dalla Repubblica di Lituania, dalla Repubblica
di Ungheria, dalla Repubblica di Malta, dalla Repubblica di Polonia, dalla Repubblica di Slovenia e
dalla Repubblica slovacca;
— un sostituto designato dalla Commissione.
Il consiglio di amministrazione coopta sei esperti senza diritto di voto: tre in qualità di membri e tre
in qualità di sostituti.
Il mandato degli amministratori e dei sostituti è rinnovabile.
Il regolamento interno fissa le modalità di partecipazione alle sedute del consiglio di amministrazione
e le disposizioni applicabili ai sostituti e agli esperti cooptati.
Il presidente, o in sua assenza uno dei vicepresidenti del comitato direttivo, presiede le sedute del
consiglio di amministrazione senza partecipare alle votazioni.
I membri del consiglio di amministrazione sono scelti tra personalità che offrano ogni garanzia di
indipendenza e di competenza; essi sono responsabili soltanto nei confronti della Banca.
3. Soltanto nel caso che un amministratore non risponda più ai requisiti necessari all'esercizio delle
sue funzioni, il consiglio dei governatori, deliberando a maggioranza qualificata, può dichiararlo
dimissionario d'ufficio.
La mancata approvazione della relazione annuale provoca le dimissioni del consiglio di
amministrazione.
4. In caso di vacanza, a seguito di decesso oppure di dimissioni volontarie, d'ufficio o collettive, si
provvede alla sostituzione secondo le norme di cui al paragrafo 2. Salvo nei casi di rinnovamento
generale, i membri sono sostituiti per la restante durata del mandato.
5. Il consiglio dei governatori stabilisce la retribuzione dei membri del consiglio di
amministrazione. Esso definisce le eventuali incompatibilità con le funzioni di amministratore e di
sostituto.
Articolo 10
1. Ogni amministratore dispone di un voto nel consiglio di amministrazione. Egli può delegare il
suo voto in tutti i casi, secondo modalità che saranno stabilite dal regolamento interno della Banca.
2. Salvo disposizione contraria del presente statuto, le decisioni del consiglio di amministrazione
sono prese da almeno un terzo dei membri del consiglio aventi voto deliberativo, che rappresentino
almeno il 50 % del capitale sottoscritto. La maggioranza qualificata richiede diciotto voti e il 68 % del
capitale sottoscritto. Il regolamento interno della Banca fissa il numero legale necessario per la
validità delle deliberazioni del consiglio di amministrazione.
954374_TRAITE_IT_251_300 06-01-2005 08:03 Pagina 258
Trattato che adotta una Costituzione per l'Europa 259
Articolo 11
1. Il comitato direttivo è composto di un presidente e di otto vicepresidenti nominati per un
periodo di sei anni dal consiglio dei governatori su proposta del consiglio di amministrazione. Il loro
mandato è rinnovabile.
Il consiglio dei governatori, deliberando all'unanimità, può modificare il numero dei membri del
comitato direttivo.
2. Su proposta del consiglio di amministrazione, che abbia deliberato a maggioranza qualificata, il
consiglio dei governatori, deliberando a maggioranza qualificata, può dichiarare dimissionari d'ufficio
i membri del comitato direttivo.
3. Il comitato direttivo provvede alla gestione degli affari di ordinaria amministrazione della Banca,
sotto l'autorità del presidente e sotto il controllo del consiglio di amministrazione.
Esso prepara le decisioni del consiglio di amministrazione, segnatamente per la conclusione di prestiti
e la concessione di finanziamenti, in particolare sotto forma di crediti e garanzie. Assicura
l'esecuzione di tali decisioni.
4. Il comitato direttivo, deliberando a maggioranza, adotta i suoi pareri sulle proposte di
conclusione di prestiti e di concessione di finanziamenti, in particolare sotto forma di crediti e
garanzie.
5. Il consiglio dei governatori fissa la retribuzione dei membri del comitato direttivo e definisce le
incompatibilità con le loro funzioni.
6. Il presidente o, in caso di impedimento, uno dei vicepresidenti, rappresenta la Banca in sede
giudiziaria o extragiudiziaria.
7. I membri del personale della Banca sono posti sotto l'autorità del presidente. Essi sono da lui
assunti e licenziati. Nella scelta del personale, si tiene conto non solo delle attitudini personali e delle
qualificazioni professionali, ma anche di una equa partecipazione dei cittadini degli Stati membri. Il
regolamento interno determina l'organo competente per adottare le disposizioni applicabili al
personale.
8. Il comitato direttivo e il personale della Banca sono responsabili soltanto nei confronti di
quest'ultima ed esercitano le loro funzioni in piena indipendenza.
Articolo 12
1. Un comitato, composto di sei membri nominati dal consiglio dei governatori in ragione della
loro competenza, verifica che le attività della Banca siano conformi alle migliori pratiche bancarie ed
è responsabile della revisione dei conti della Banca.
2. Il comitato di cui al paragrafo 1 esamina ogni anno la regolarità delle operazioni e dei libri
contabili della Banca. A tale scopo, esso verifica che le operazioni della Banca sono state effettuate nel
rispetto delle formalità e delle procedure previste dal presente statuto e dal regolamento interno.
954374_TRAITE_IT_251_300 06-01-2005 08:03 Pagina 259
260 Parte IV
3. Il comitato di cui al paragrafo 1 conferma che gli stati finanziari, così come qualsiasi
informazione finanziaria contenuta nei conti annuali elaborati dal consiglio di amministrazione,
danno un'immagine fedele della situazione della Banca, all'attivo come al passivo, come pure dei
risultati delle sue operazioni e dei flussi di tesoreria per l'esercizio finanziario considerato.
4. Il regolamento interno precisa le qualifiche che devono possedere i membri del comitato di cui al
paragrafo 1 e determina le condizioni e le modalità per l'esercizio delle attività del comitato stesso.
Articolo 13
La Banca comunica con i singoli Stati membri per il tramite dell'autorità da essi designata.
Nell'esecuzione delle operazioni finanziarie essa ricorre alla banca centrale nazionale dello Stato
membro interessato oppure ad altri istituti finanziari da quest'ultimo autorizzati.
Articolo 14
1. La Banca coopera con tutte le organizzazioni internazionali, il cui campo di attività copra settori
analoghi ai suoi.
2. La Banca ricerca ogni utile contatto per cooperare con gli istituti bancari e finanziari dei paesi ai
quali estende le proprie operazioni.
Articolo 15
A richiesta di uno Stato membro o della Commissione, oppure d'ufficio, il consiglio dei governatori
interpreta o perfeziona, alle condizioni nelle quali sono state stabilite, le direttive da esso fissate ai
sensi dell'articolo 7.
Articolo 16
1. Nell'ambito del mandato definito dall'articolo III-394 della Costituzione, la Banca concede
finanziamenti, in particolare sotto forma di crediti e di garanzie, ai suoi membri oppure a imprese
private o pubbliche per investimenti da attuare nei territori degli Stati membri, sempre che non siano
disponibili, a condizioni ragionevoli, mezzi provenienti da altre fonti.
Tuttavia, con decisione a maggioranza qualificata del consiglio dei governatori, su proposta del
consiglio di amministrazione, la Banca, può concedere finanziamenti per investimenti da attuarsi in
tutto o in parte al di fuori dei territori degli Stati membri.
2. La concessione di crediti è subordinata, per quanto possibile, al ricorso ad altri mezzi di
finanziamento.
3. Quando un credito è accordato a una impresa o ad una collettività che non sia uno Stato
membro, la Banca subordina la concessione di tale credito ad una garanzia dello Stato membro sul
territorio del quale sarà realizzato l'investimento, oppure a garanzie sufficienti o alla solidità
finanziaria del debitore.
Inoltre, nell'ambito dei principi stabiliti dal consiglio dei governatori ai sensi dell'articolo 7,
paragrafo 3, lettera b) e se la realizzazione delle operazioni previste nell'articolo III-394 della
Costituzione lo richiede, il consiglio di amministrazione adotta a maggioranza qualificata le
954374_TRAITE_IT_251_300 06-01-2005 08:03 Pagina 260
Trattato che adotta una Costituzione per l'Europa 261
condizioni e le modalità di qualsiasi finanziamento che presenti un profilo di rischio specifico e che
sia pertanto considerato un'attività speciale.
4. La Banca può garantire prestiti contratti da imprese pubbliche o private ovvero da collettività per
l'attuazione di operazioni previste dall'articolo III-394 della Costituzione.
5. Il totale degli impegni derivanti dai prestiti e dalle garanzie accordati dalla Banca non deve essere
superiore al 250 % del capitale sottoscritto, delle riserve degli accantonamenti non assegnati e
dell'eccedenza del conto profitti e perdite. L'importo cumulativo delle voci in questione è calcolato
previa deduzione di una somma pari all'importo sottoscritto, versato o no, per qualsiasi
partecipazione assunta dalla Banca.
L'importo versato per partecipazioni assunte dalla Banca non deve mai essere superiore al totale della
parte versata del capitale, delle riserve, degli accantonamenti non assegnati e dell'eccedenza del conto
profitti e perdite.
A titolo di eccezione, le attività speciali della Banca, decise dal consiglio dei governatori e dal
consiglio di amministrazione conformemente al paragrafo 3, sono oggetto di una dotazione specifica
in riserve.
Il presente paragrafo si applica anche ai conti consolidati della Banca.
6. La Banca si cautela contro il rischio di cambio inserendo le clausole che riterrà idonee nei
contratti relativi ai prestiti e alle garanzie.
Articolo 17
1. I saggi d'interesse per i prestiti accordati dalla Banca, nonché le commissioni e gli altri oneri,
sono adattati alle condizioni che prevalgono sul mercato dei capitali e sono calcolati in modo che gli
introiti che ne derivano consentano alla Banca di far fronte alle proprie obbligazioni, di coprire le
proprie spese e i propri rischi e di costituire un fondo di riserva, conformemente all'articolo 22.
2. La Banca non accorda riduzioni sui saggi d'interesse. Qualora, avuto riguardo al carattere
specifico dell'investimento da finanziare, risulti opportuna una riduzione del saggio d'interesse, lo
Stato membro interessato ovvero un'autorità terza può concedere bonifici d'interesse, nella misura in
cui tale concessione sia compatibile con le norme fissate dall'articolo III-167 della Costituzione.
Articolo 18
Nelle operazioni di finanziamento, la Banca osserva i principi seguenti;
1. Vigila che i suoi fondi siano impiegati nel modo più razionale nell'interesse dell'Unione.
Può accordare o garantire prestiti soltanto:
a) quando il servizio degli interessi e dell'ammortamento sia assicurato dagli utili di gestione, nel
caso di investimenti attuati da imprese appartenenti ai settori produttivi, oppure da un
impegno sottoscritto dallo Stato in cui si realizza l'investimento, o in qualsiasi altra maniera,
nel caso di altri investimenti, e
954374_TRAITE_IT_251_300 06-01-2005 08:03 Pagina 261
262 Parte IV
b) quando la realizzazione dell'investimento contribuisca all'incremento della produttività
economica in generale e favorisca l'instaurazione o il funzionamento del mercato interno.
2. Non acquisisce partecipazioni in imprese né assume responsabilità nella loro gestione, salvo che
non lo richieda la tutela dei propri diritti per garantire la riscossione dei propri crediti.
Tuttavia, nell'ambito dei principi stabiliti dal consiglio dei governatori ai sensi dell'articolo 7,
paragrafo 3, lettera b), se la realizzazione delle operazioni previste nell'articolo III-394 della
Costituzione lo richiede, il consiglio di amministrazione adotta a maggioranza qualificata le
condizioni e le modalità per assumere una partecipazione al capitale di un'impresa commerciale,
purché ciò sia necessario per finanziare un investimento o un programma, in generale a
complemento di un prestito o di una garanzia.
3. Può cedere i propri crediti sul mercato dei capitali ed esigere a tal fine dai suoi debitori l'emissione
di obbligazioni o di altri titoli.
4. La Banca e gli Stati membri non impongono condizioni per le quali le somme prestate debbano
essere spese all'interno di un determinato Stato membro.
5. La Banca può subordinare la concessione di crediti all'organizzazione di aggiudicazioni
internazionali.
6. La Banca non finanzia, né interamente né in parte, alcun investimento al quale si opponga lo
Stato membro sul cui territorio l'investimento stesso deve essere messo in esecuzione.
7. In via complementare alle sue attività di credito, la Banca può assicurare servizi di assistenza
tecnica, alle condizioni e secondo le modalità definite dal consiglio dei governatori, che delibera a
maggioranza qualificata, e nel rispetto del presente statuto.
Articolo 19
1. La Banca può ricevere una domanda di finanziamento direttamente da qualsiasi impresa o entità
pubblica o privata. Ad essa ci si può rivolgere anche per il tramite della Commissione o dello Stato
membro sul territorio del quale sarà attuato l'investimento.
2. Quando le domande sono inoltrate per il tramite della Commissione, vengono sottoposte al
parere dello Stato membro sul territorio del quale sarà attuato l'investimento. Quando sono inoltrate
per il tramite dello Stato, sono sottoposte al parere della Commissione. Qualora siano presentate
direttamente da un'impresa, sono sottoposte allo Stato membro interessato e alla Commissione.
Gli Stati membri interessati e la Commissione esprimono il loro parere entro un termine di due mesi.
In caso di mancata risposta entro tale termine, la Banca può ritenere che l'investimento di cui trattasi
non sollevi obiezioni.
3. Il consiglio di amministrazione delibera in merito alle operazioni di finanziamento sottopostegli
dal comitato direttivo.
954374_TRAITE_IT_251_300 06-01-2005 08:03 Pagina 262
Trattato che adotta una Costituzione per l'Europa 263
4. Il comitato direttivo esamina se le operazioni di finanziamento che gli sono presentate sono
conformi alle disposizioni del presente statuto, in particolare a quelle degli articoli 16 e 18. Se il
comitato direttivo si pronuncia a favore del finanziamento, sottopone la corrispondente proposta al
consiglio di amministrazione; può subordinare il proprio parere favorevole alle condizioni che
ritenga essenziali. Qualora il comitato direttivo si pronunci contro la concessione del finanziamento,
sottopone al consiglio di amministrazione i documenti pertinenti, unitamente al proprio parere.
5. In caso di parere negativo del comitato direttivo, il consiglio di amministrazione può accordare il
finanziamento o la garanzia in questione soltanto deliberando all'unanimità.
6. In caso di parere negativo della Commissione, il consiglio di amministrazione può accordare il
finanziamento in questione soltanto deliberando all'unanimità e l'amministratore nominato su
designazione della Commissione si astiene dal partecipare alla votazione.
7. In caso di parere negativo del comitato direttivo e della Commissione, il consiglio di
amministrazione non può accordare il finanziamento in questione.
8. Qualora, ai fini della tutela dei diritti e degli interessi della Banca, sia giustificata una
ristrutturazione di un'operazione di finanziamento attinente a investimenti approvati, il comitato
direttivo adotta senza indugio le misure d'urgenza che ritiene necessarie, con riserva di renderne
conto immediatamente al consiglio di amministrazione.
Articolo 20
1. La Banca contrae sui mercati dei capitali i prestiti necessari per l'adempimento dei suoi compiti.
2. La Banca può contrarre prestiti sul mercato dei capitali degli Stati membri, nel quadro delle
disposizioni legali applicabili a tali mercati.
Gli organi competenti di uno Stato membro con deroga, ai sensi dell'articolo III-197, paragrafo 1 della
Costituzione, possono opporvisi soltanto quando vi sia motivo di temere gravi perturbazioni sul
mercato dei capitali di detto Stato.
Articolo 21
1. La Banca può impiegare, alle seguenti condizioni, le disponibilità di cui non abbia
immediatamente necessità per far fronte alle sue obbligazioni:
a) può effettuare collocamenti sui mercati monetari;
b) fatte salve le disposizioni dell'articolo 18, paragrafo 2, può acquistare o vendere titoli;
c) può effettuare qualsiasi altra operazione finanziaria in connessione con le sue finalità.
2. Senza pregiudizio delle disposizioni dell'articolo 23, la Banca non effettua, nella gestione dei suoi
collocamenti, alcun arbitraggio di divise che non sia strettamente indispensabile per realizzare i suoi
prestiti o per adempiere agli impegni assunti in seguito ai prestiti emessi o alle garanzie concesse dalla
Banca stessa.
954374_TRAITE_IT_251_300 06-01-2005 08:03 Pagina 263
264 Parte IV
3. Nei settori contemplati dal presente articolo, la Banca agisce di concerto con le autorità
competenti degli Stati membri o con le banche centrali nazionali.
Articolo 22
1. È costituito progressivamente un fondo di riserva fino a concorrenza del 10 % del capitale
sottoscritto. Qualora la situazione degli impegni della Banca lo giustifichi, il consiglio di
amministrazione può decidere la costituzione di riserve supplementari. Fino a che tale fondo di
riserva non sia stato interamente costituito, esso va alimentato mediante:
a) gli introiti provenienti dagli interessi maturati dei prestiti accordati dalla Banca sulle somme che
gli Stati membri debbono versare ai sensi dell'articolo 5,
b) gli introiti provenienti dagli interessi maturati dei prestiti accordati dalla Banca sulle somme
costituite dal rimborso dei prestiti di cui alla lettera a),
sempre che tali introiti per interessi maturati non siano necessari a soddisfare obbligazioni e a
coprire le spese della Banca.
2. Le risorse del fondo di riserva sono collocate in modo da essere in grado ad ogni momento di
rispondere alle finalità del fondo.
Articolo 23
1. La Banca è sempre autorizzata a convertire in una delle monete degli Stati membri la cui moneta
non sia l'euro, gli averi che essa detiene per effettuare operazioni finanziarie rispondenti ai suoi scopi,
così come definiti dall'articolo III-394 della Costituzione, e avuto riguardo alle disposizioni
dell'articolo 21 del presente statuto. La Banca evita per quanto possibile di procedere a tali
conversioni qualora detenga averi disponibili o realizzabili nella moneta di cui necessita.
2. La Banca non può convertire in valute di paesi terzi gli averi che detiene nella moneta di uno
degli Stati membri la cui moneta non sia l'euro, senza il consenso dello Stato membro interessato.
3. La Banca può disporre liberamente della parte del suo capitale versato, nonché delle valute
ottenute mediante prestiti emessi su mercati terzi.
4. Gli Stati membri si impegnano a mettere a disposizione dei debitori della Banca le valute
necessarie al rimborso del capitale e interessi dei prestiti accordati o garantiti da questa per
investimenti da attuare sul loro territorio.
Articolo 24
Qualora uno Stato membro disconosca i suoi obblighi di membro derivanti dal presente statuto, e in
particolare l'obbligo di versare la propria quota o di assicurare il servizio dei prestiti contratti, il
consiglio dei governatori, deliberando a maggioranza qualificata, può decidere di sospendere la
concessione di crediti e di garanzie a tale Stato membro o ai suoi cittadini.
Tale decisione non libera lo Stato membro né i suoi cittadini dalle loro obbligazioni nei confronti
della Banca.
954374_TRAITE_IT_251_300 06-01-2005 08:03 Pagina 264
Trattato che adotta una Costituzione per l'Europa 265
Articolo 25
1. Qualora il consiglio dei governatori decida di sospendere l'attività della Banca, tutte le attività
sono sospese senza indugio, eccezion fatta per le operazioni necessarie a garantire debitamente
l'utilizzazione, la tutela e la conservazione dei beni nonché la liquidazione degli impegni.
2. In caso di liquidazione, il consiglio dei governatori nomina i liquidatori e impartisce loro
istruzioni per effettuare la liquidazione. Esso vigila alla salvaguardia dei diritti dei membri del
personale.
Articolo 26
1. In ognuno degli Stati membri la Banca gode della più ampia capacità giuridica riconosciuta dalle
legislazioni nazionali alle persone giuridiche. Essa può in particolare acquistare e alienare beni mobili
o immobili e stare in giudizio.
2. I beni della Banca sono esenti da tutte le forme di requisizione o esproprio.
Articolo 27
1. Le controversie tra la Banca, da una parte, e i suoi creditori, i suoi debitori o terzi, dall'altra, sono
decise dalle giurisdizioni nazionali competenti, fatte salve le competenze attribuite alla Corte di
giustizia dell'Unione europea. La Banca può prevedere, in un contratto, una procedura di arbitrato.
2. La Banca elegge domicilio in ognuno degli Stati membri. Tuttavia, essa può, in un contratto,
procedere ad una elezione speciale di domicilio.
3. I beni e gli averi della Banca possono essere sequestrati o sottoposti a esecuzione forzata soltanto
con decisione giudiziaria.
Articolo 28
1. Il consiglio dei governatori può decidere, deliberando all'unanimità, di istituire filiali o altre
entità, dotate di personalità giuridica e autonomia finanziaria.
2. Il consiglio dei governatori stabilisce, deliberando all'unanimità, lo statuto degli organismi di cui
al paragrafo 1, definendone in particolare obiettivi, struttura, assetto patrimoniale, assetto societario,
sede, risorse finanziarie, mezzi d'intervento e modalità di controllo, nonché la relazione con gli
organi della Banca.
3. La Banca può partecipare alla gestione dei suddetti organismi e contribuire al loro capitale
sottoscritto fino all'importo fissato dal consiglio dei governatori mediante delibera unanime.
4. Il protocollo sui privilegi e sulle immunità dell'Unione europea si applica agli organismi citati al
paragrafo 1 nella misura in cui sono soggetti al diritto dell'Unione, ai membri dei loro organi per
quanto attiene all'esecuzione dei loro compiti, e al loro personale, secondo gli stessi termini e le stesse
condizioni applicabili alla Banca.
954374_TRAITE_IT_251_300 06-01-2005 08:03 Pagina 265
266 Parte IV
Tuttavia i dividendi, i redditi del capitale e altre forme di entrate provenienti dai suddetti organismi e
dovuti ai membri che non siano l'Unione europea e la Banca restano assoggettati alle disposizioni
della legislazione fiscale ad essi applicabile.
5. La Corte di giustizia dell'Unione europea dirime, entro i limiti stabiliti qui di seguito, le vertenze
relative a misure adottate dagli organi di un organismo soggetto al diritto dell'Unione. I ricorsi
avverso tali misure possono essere intentati da un membro dell'organismo in quanto tale o dagli Stati
membri, alle condizioni previste all'articolo III-365 della Costituzione.
6. Il consiglio dei governatori può decidere, deliberando all'unanimità, di ammettere il personale
degli organismi soggetti al diritto dell'Unione a regimi comuni con la Banca, secondo le rispettive
procedure interne.
954374_TRAITE_IT_251_300 06-01-2005 08:03 Pagina 266
Trattato che adotta una Costituzione per l'Europa 267
6. PROTOCOLLO
CHE FISSA LE SEDI DELLE ISTITUZIONI
E DI DETERMINATI ORGANI, ORGANISMI E SERVIZI DELL'UNIONE EUROPEA
LE ALTE PARTI CONTRAENTI,
VISTO l'articolo III-432 della Costituzione,
RICORDANDO E CONFERMANDO la decisione dell'8 aprile 1965 e fatte salve le decisioni concernenti la sede di future
istituzioni, organi, organismi e servizi,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
Articolo unico
1. Il Parlamento europeo ha sede a Strasburgo, dove si tengono le 12 tornate plenarie mensili,
compresa la tornata del bilancio. Le tornate plenarie aggiuntive si tengono a Bruxelles. Le
commissioni del Parlamento europeo si riuniscono a Bruxelles. Il segretariato generale del Parlamento
europeo e i suoi servizi restano a Lussemburgo.
2. Il Consiglio ha sede a Bruxelles. In aprile, giugno e ottobre il Consiglio tiene le sessioni a
Lussemburgo.
3. La Commissione ha sede a Bruxelles. I servizi elencati negli articoli 7, 8 e 9 della decisione
dell'8 aprile 1965 sono stabiliti a Lussemburgo.
4. La Corte di giustizia dell'Unione europea ha sede a Lussemburgo.
5. La Banca centrale europea ha sede a Francoforte.
6. La Corte dei conti ha sede a Lussemburgo.
7. Il Comitato delle regioni ha sede a Bruxelles.
8. Il Comitato economico e sociale ha sede a Bruxelles.
9. La Banca europea per gli investimenti ha sede a Lussemburgo.
10. L'Europol ha sede all'Aia.
954374_TRAITE_IT_251_300 06-01-2005 08:03 Pagina 267
268 Parte IV
7. PROTOCOLLO SUI PRIVILEGI E SULLE IMMUNITÀ DELL'UNIONE EUROPEA
LE ALTE PARTI CONTRAENTI,
CONSIDERANDO che, ai termini dell'articolo III434 della Costituzione, l'Unione gode sul territorio degli Stati membri
dei privilegi e delle immunità necessari all'assolvimento della sua missione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
CAPO I
BENI, FONDI, AVERI E OPERAZIONI DELL'UNIONE
Articolo 1
I locali e gli edifici dell'Unione sono inviolabili. Essi sono esenti da perquisizioni, requisizioni,
confisca o espropriazione. I beni e gli averi dell'Unione non possono essere oggetto di alcun
provvedimento di coercizione amministrativa o giudiziaria senza autorizzazione della Corte di
giustizia.
Articolo 2
Gli archivi dell'Unione sono inviolabili.
Articolo 3
L'Unione e i suoi averi, entrate ed altri beni sono esenti da qualsiasi imposta diretta.
I governi degli Stati membri adottano, ogni qualvolta sia loro possibile, le opportune disposizioni per
l'abbuono o il rimborso dell'importo dei diritti indiretti e delle tasse sulla vendita compresi nei prezzi
dei beni immobili o mobili, quando l'Unione effettui per suo uso ufficiale, acquisti considerevoli il cui
prezzo comprenda diritti e tasse di tale natura. Tuttavia l'applicazione di tali disposizioni non deve
avere per effetto di falsare la concorrenza all'interno dell'Unione.
Nessuna esenzione è concessa per quanto riguarda le imposte, tasse e diritti che costituiscono mera
rimunerazione di servizi di utilità generale.
Articolo 4
L'Unione è esente da ogni dazio doganale, divieto e restrizione all'importazione e all'esportazione, in
ordine agli oggetti destinati al suo uso ufficiale. Gli oggetti così importati non saranno ceduti a titolo
oneroso o gratuito sul territorio dello Stato nel quale sono stati importati, salvo che ciò non avvenga
a condizioni accette al governo di tale Stato.
954374_TRAITE_IT_251_300 06-01-2005 08:03 Pagina 268
Trattato che adotta una Costituzione per l'Europa 269
Essa è del pari esente da ogni dazio doganale e da ogni divieto e restrizione all'importazione e
all'esportazione in ordine alle sue pubblicazioni.
CAPO II
COMUNICAZIONI E LASCIAPASSARE
Articolo 5
Le istituzioni dell'Unione beneficiano, nel territorio di ciascuno Stato membro, per le loro
comunicazioni ufficiali e la trasmissione di tutti i loro documenti, del trattamento concesso da questo
Stato alle missioni diplomatiche.
La corrispondenza ufficiale e le altre comunicazioni ufficiali delle istituzioni dell'Unione non possono
essere censurate.
Articolo 6
I presidenti delle istituzioni dell'Unione possono rilasciare ai membri ed agli agenti di dette istituzioni
lasciapassare la cui forma è stabilita da un regolamento europeo del Consiglio, che delibera a
maggioranza semplice, e che sono riconosciuti dalle autorità degli Stati membri come titoli di viaggio
validi. Tali lasciapassare sono rilasciati ai funzionari e agli agenti secondo le condizioni stabilite dallo
statuto dei funzionari e dal regime applicabile agli altri agenti dell'Unione.
La Commissione può concludere accordi per far riconoscere tali lasciapassare come titoli di viaggio
validi sul territorio di Stati terzi.
CAPO III
MEMBRI DEL PARLAMENTO EUROPEO
Articolo 7
Nessuna restrizione di ordine amministrativo o di altro genere è apportata alla libertà di movimento
dei membri del Parlamento europeo che si recano al luogo di riunione del Parlamento europeo o ne
ritornano.
Ai membri del Parlamento europeo sono concesse in materia di dogana e di controllo dei cambi:
a) dal proprio governo, le stesse agevolazioni concessi agli alti funzionari che si recano all'estero in
missione ufficiale temporanea;
b) dai governi degli altri Stati membri, le stesse agevolazioni concesse ai rappresentanti di governi
esteri in missione ufficiale temporanea.
954374_TRAITE_IT_251_300 06-01-2005 08:03 Pagina 269
270 Parte IV
Articolo 8
I membri del Parlamento europeo non possono essere ricercati, detenuti o perseguiti a motivo delle
opinioni o dei voti espressi nell'esercizio delle loro funzioni.
Articolo 9
Per la durata delle sessioni del Parlamento europeo, i membri di esso:
a) beneficiano, sul territorio nazionale, delle immunità riconosciute ai membri del Parlamento del
loro Stato,
b) non possono, sul territorio di ogni altro Stato membro, essere detenuti né essere oggetto di
procedimenti giudiziari.
L'immunità li copre anche quando essi si recano al luogo di riunione del Parlamento europeo o ne
ritornano.
L'immunità non può essere invocata nel caso di flagrante delitto e non può inoltre pregiudicare il
diritto del Parlamento europeo di togliere l'immunità ad uno dei suoi membri.
CAPO IV
RAPPRESENTANTI DEGLI STATI MEMBRI CHE PARTECIPANO AI LAVORI DELLE ISTITUZIONI
DELL'UNIONE
Articolo 10
I rappresentanti degli Stati membri che partecipano ai lavoro delle istituzioni dell'Unione, nonché i
loro consiglieri e periti tecnici, godono, durante l'esercizio delle loro funzioni e durante i loro viaggi a
destinazione o in provenienza dal luogo della riunione, dei privilegi, delle immunità e delle
agevolazioni d'uso.
Il presente articolo si applica ugualmente ai membri degli organi consultivi dell'Unione.
CAPO V
FUNZIONARI E AGENTI DELL'UNIONE
Articolo 11
Sul territorio di ciascuno Stato membro e qualunque sia la loro cittadinanza, i funzionari ed altri
agenti dell'Unione:
a) godono dell'immunità di giurisdizione per gli atti da loro compiuti in veste ufficiale, comprese le
loro parole e i loro scritti, con riserva dell'applicazione delle disposizioni della Costituzione
relative, da un lato, alle regole delle responsabilità dei funzionari ed agenti nei confronti
dell'Unione e, dall'altro, alla competenza della Corte di giustizia dell'Unione europea per
954374_TRAITE_IT_251_300 06-01-2005 08:03 Pagina 270
Trattato che adotta una Costituzione per l'Europa 271
deliberare in merito ai litigi tra l'Unione ed i suoi funzionari ed altri agenti. Continuano a
beneficiare di questa immunità dopo la cessazione delle loro funzioni;
b) non sono sottoposti alle disposizioni che limitano l'immigrazione né alle formalità di
registrazione degli stranieri. Lo stesso vale per i loro coniugi e i familiari a loro carico,
c) godono, per quanto riguarda la disciplina vigente in materia valutaria o di cambio, delle
agevolazioni usualmente riconosciute ai funzionari delle organizzazioni internazionali;
d) godono del diritto di importare in franchigia la propria mobilia ed i propri effetti personali, in
occasione della loro prima entrata in funzione nello Stato interessato, e del diritto di riesportare
in franchigia la propria mobilia e i propri effetti personali alla cessazione delle loro funzioni nel
suddetto Stato, fatte salve, nell'uno e nell'altro caso, le condizioni ritenute necessarie dal governo
dello Stato in cui il diritto è esercitato;
e) godono del diritto di importare in franchigia la propria autovettura destinata al loro uso
personale, acquistata nello Stato della loro ultima residenza o nello Stato di cui sono cittadini alle
condizioni del mercato interno di tale Stato, e di riesportarla in franchigia, fatte salve, nell'uno e
nell'altro caso, le condizioni ritenute necessarie dal governo dello Stato interessato.
Articolo 12
Alle condizioni e secondo la procedura stabilite dalla legge europea, i funzionari e gli agenti
dell'Unione sono soggetti, a profitto di quest'ultima, ad una imposta sugli stipendi, salari ed
emolumenti dalla stessa versati. Detta legge è adottata previa consultazione delle istituzioni
interessate.
I funzionari e altri agenti dell'Unione sono esenti da imposte nazionali sugli stipendi, salari ed
emolumenti versati dall'Unione.
Articolo 13
Ai fini dell'applicazione delle imposte sul reddito e sul patrimonio, dei diritti di successione, nonché
delle convenzioni concluse fra gli Stati membri dell'Unione al fine di evitare le doppie imposizioni, i
funzionari e altri agenti dell'Unione, i quali, in ragione esclusivamente dell'esercizio delle loro
funzioni al servizio dell'Unione, stabiliscono la loro residenza sul territorio di uno Stato membro
diverso dal paese ove avevano il domicilio fiscale al momento dell'entrata in servizio presso l'Unione,
sono considerati, sia nello Stato di residenza che nello Stato del domicilio fiscale, come tuttora
domiciliati in quest'ultimo Stato qualora esso sia membro dell'Unione. Tale disposizione si applica
ugualmente al coniuge, sempreché non eserciti una propria attività professionale, nonché ai figli ed ai
minori a carico delle persone indicate nel presente articolo e in loro custodia.
I beni mobili appartenenti alle persone di cui al primo comma e che si trovino nel territorio dello
Stato di residenza sono esenti dall'imposta di successione in tale Stato. Ai fini dell'applicazione di tale
imposta, essi sono considerati come se fossero situati nello Stato del domicilio fiscale, fatti salvi i
diritti degli Stati terzi e l'eventuale applicazione delle norme delle convenzioni internazionali sulle
doppie imposizioni.
Ai fini dell'applicazione delle disposizioni del presente articolo, non si prendono in considerazione i
domicili acquisiti soltanto a motivo dell'esercizio di funzioni al servizio di altre organizzazioni
internazionali.
954374_TRAITE_IT_251_300 06-01-2005 08:03 Pagina 271
272 Parte IV
Articolo 14
La legge europea stabilisce il regime di previdenza sociale applicabile ai funzionari e agli altri agenti
dell'Unione. Detta legge è adottata previa consultazione delle istituzioni interessate.
Articolo 15
La legge europea determina le categorie di funzionari e altri agenti dell'Unione cui si applicano, in
tutto o in parte, l'articolo 11, l'articolo 12, secondo comma e l'articolo 13. Essa è adottata previa
consultazione delle istituzioni interessate.
I nomi, le qualifiche e gli indirizzi dei funzionari e altri agenti compresi in tali categorie sono
comunicati periodicamente ai governi degli Stati membri.
CAPO VI
PRIVILEGI E IMMUNITÀ DELLE MISSIONI DI STATI TERZI ACCREDITATE PRESSO L'UNIONE
Articolo 16
Lo Stato membro sul cui territorio è situata la sede dell'Unione riconosce alle missioni degli Stati terzi
accreditate presso l'Unione i privilegi e le immunità diplomatici d'uso.
CAPO VII
DISPOSIZIONI GENERALI
Articolo 17
I privilegi, le immunità e le agevolazioni sono concesse ai funzionari e agli altri agenti dell'Unione
esclusivamente nell'interesse dell'Unione.
Ciascuna istituzione dell'Unione ha l'obbligo di togliere l'immunità concessa a un funzionario o ad un
altro agente ogniqualvolta essa reputi che ciò non sia contrario agli interessi dell'Unione.
Articolo 18
Ai fini dell'applicazione del presente protocollo, le istituzioni dell'Unione agiranno d'intesa con le
autorità responsabili degli Stati membri interessati.
Articolo 19
Gli articoli da 11 a 14 e l'articolo 17 sono applicabili ai membri della Commissione.
954374_TRAITE_IT_251_300 06-01-2005 08:03 Pagina 272
Trattato che adotta una Costituzione per l'Europa 273
Articolo 20
Gli articoli da 11 a 14 e l'articolo 17 sono applicabili ai giudici, agli avvocati generali, ai cancellieri e ai
relatori aggiunti della Corte di giustizia dell'Unione europea, senza pregiudizio delle disposizioni
dell'articolo 3 del protocollo sullo statuto della Corte di giustizia dell'Unione europea, relative
all'immunità di giurisdizione dei giudici e degli avvocati generali.
Gli articoli da 11 a 14 e l'articolo 17 sono applicabili anche ai membri della Corte dei Conti.
Articolo 21
Il presente protocollo si applica anche alla Banca centrale europea, ai membri dei suoi organi e al suo
personale, senza pregiudizio del protocollo sullo statuto del Sistema europeo di banche centrali e
della Banca centrale europea.
La Banca centrale europea è inoltre esente da qualsiasi imposizione fiscale e parafiscale al momento
degli aumenti del suo capitale, nonché dalle varie formalità che tali operazioni possono comportare
nello Stato in cui ha la propria sede. L'attività della Banca e dei suoi organi, svolgentesi secondo le
condizioni dello Statuto del Sistema europeo di banche centrali e della Banca centrale europea, non
dà luogo all'applicazione di tasse sulla cifra d'affari.
Articolo 22
Il presente protocollo si applica anche alla Banca europea per gli investimenti, ai membri dei suoi
organi, al suo personale e ai rappresentanti degli Stati membri che partecipano ai suoi lavori, senza
pregiudizio delle disposizioni del protocollo sullo statuto della Banca.
La Banca europea per gli investimenti è inoltre esente da qualsiasi imposizione fiscale e parafiscale al
momento degli aumenti del suo capitale, nonché dalle varie formalità che tali operazioni possono
comportare nello Stato in cui ha la propria sede. Parimenti, il suo scioglimento e la sua liquidazione
non comportano alcuna imposizione fiscale. Infine, l'attività della Banca e dei suoi organi, svolgentesi
secondo le condizioni statutarie, non dà luogo all'applicazione di tasse sulla cifra di affari.
954374_TRAITE_IT_251_300 06-01-2005 08:03 Pagina 273
274 Parte IV
8. PROTOCOLLO RELATIVO AI TRATTATI E ATTI DI ADESIONE DEL REGNO DI
DANIMARCA, DELL'IRLANDA E DEL REGNO UNITO DI GRAN BRETAGNA E D'IRLANDA DEL
NORD, DELLA REPUBBLICA ELLENICA, DEL REGNO DI SPAGNA E DELLA REPUBBLICA DEL
PORTOGALLO E DELLA REPUBBLICA D'AUSTRIA, DELLA REPUBBLICA DI FINLANDIA
E DEL REGNO DI SVEZIA
LE ALTE PARTI CONTRAENTI,
RAMMENTANDO che il Regno di Danimarca, l'Irlanda ed il Regno Unito di Gran Bretagna e d'Irlanda del Nord hanno
aderito alle Comunità europee il 1o gennaio 1973; che la Repubblica ellenica ha aderito alle Comunità europee il
1o gennaio 1981; che il Regno di Spagna e la Repubblica del Portogallo hanno aderito alle Comunità europee il
1o gennaio 1986; che la Repubblica d'Austria, la Repubblica di Finlandia ed il Regno di Svezia hanno aderito alle
Comunità europee e all'Unione europea, istituita con il trattato sull'Unione europea, il 1o gennaio 1995;
CONSIDERANDO che l'articolo IV-437, paragrafo 2 della Costituzione prevede l'abrogazione dei trattati relativi a dette
adesioni;
CONSIDERANDO che talune disposizioni figuranti in detti trattati di adesione e negli atti ad essi allegati restano
pertinenti; che l'articolo IV-437, paragrafo 2 della Costituzione prevede un protocollo che riporti tali disposizioni o vi
faccia riferimento affinché esse restino in vigore e i loro effetti giuridici siano mantenuti;
CONSIDERANDO che a tali disposizioni devono essere apportati gli adattamenti tecnici necessari per assicurarne la
conformità con la Costituzione senza alterarne la portata giuridica,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
TITOLO I
DISPOSIZIONI COMUNI
Articolo 1
I diritti e gli obblighi risultanti dai trattati di adesione di cui all'articolo IV-437, paragrafo 2, lettere da
a) a d) della Costituzione sono divenuti effettivi, alle condizioni previste da detti trattati, alle seguenti
date:
a) 1o gennaio 1973 per quanto concerne il trattato relativo all'adesione del Regno di Danimarca,
dell'Irlanda e del Regno Unito di Gran Bretagna e d'Irlanda del Nord;
b) 1o gennaio 1981 per quanto concerne il trattato relativo all'adesione della Repubblica ellenica;
c) 1o gennaio 1986 per quanto concerne il trattato relativo all'adesione del Regno di Spagna e della
Repubblica del Portogallo;
954374_TRAITE_IT_251_300 06-01-2005 08:03 Pagina 274
Trattato che adotta una Costituzione per l'Europa 275
d) 1o gennaio 1995 per quanto concerne il trattato relativo all'adesione della Repubblica d'Austria,
della Repubblica di Finlandia e del Regno di Svezia.
Articolo 2
1. Gli Stati aderenti di cui all'articolo 1 devono aderire agli accordi o convenzioni, purché siano
ancora vigenti, che, prima della loro rispettiva adesione:
a) sono stati conclusi tra gli altri Stati membri e sono fondati sul trattato che istituisce la Comunità
europea, sul trattato che istituisce la Comunità europea dell'energia atomica o sul trattato
sull'Unione europea ovvero sono indissociabili dal conseguimento degli obiettivi di detti trattati,
sono relativi al funzionamento delle Comunità o dell'Unione o sono connessi alla loro sfera di
attività;
b) sono stati conclusi dagli altri Stati membri congiuntamente alle Comunità europee con uno o più
Stati terzi o con un'organizzazione internazionale, compresi gli accordi connessi a tali accordi o
convenzioni. A tal fine, l'Unione e gli altri Stati membri prestano assistenza agli Stati aderenti di
cui all'articolo 1.
2. Gli Stati aderenti di cui all'articolo 1 adottano le misure appropriate per adeguare, se occorre, ai
diritti e agli obblighi derivanti dalla loro adesione la propria posizione nei confronti delle
organizzazioni internazionali e degli accordi internazionali di cui sono parte anche l'Unione o la
Comunità europea dell'energia atomica o altri Stati membri.
Articolo 3
Le disposizioni degli atti di adesione che hanno per oggetto o per effetto di abrogare o di modificare a
titolo non transitorio atti adottati dalle istituzioni, dagli organi o dagli organismi delle Comunità
europee o dell'Unione europea istituita dal trattato sull'Unione europea, quali interpretati dalla Corte
di giustizia delle Comunità europee e dal Tribunale di primo grado, restano in vigore fatta salva
l'applicazione del secondo comma.
La disposizioni di cui al primo comma hanno la stessa natura giuridica degli atti che esse hanno
abrogato o modificato e sono soggette alle stesse norme.
Articolo 4
I testi degli atti delle istituzioni, degli organi e degli organismi delle Comunità europee o dell'Unione
europea istituita dal trattato sull'Unione europea, adottati anteriormente alle adesioni di cui
all'articolo 1 e redatti successivamente in lingua inglese e danese, in lingua greca, in lingua spagnola e
portoghese e in lingua finnica e svedese fanno fede, dalla data della rispettiva adesione degli Stati di
cui all'articolo 1, alle stesse condizioni dei testi redatti e facenti fede nelle altre lingue.
954374_TRAITE_IT_251_300 06-01-2005 08:03 Pagina 275
276 Parte IV
Articolo 5
Una legge europea del Consiglio può abrogare le disposizioni transitorie del presente protocollo
quando esse non siano più applicabili. Il Consiglio delibera all'unanimità previa consultazione del
Parlamento europeo.
TITOLO II
DISPOSIZIONI RIPRESE DALL'ATTO RELATIVO ALLE CONDIZIONI DI ADESIONE DEL REGNO DI
DANIMARCA, DELL'IRLANDA E DEL REGNO UNITO DI GRAN BRETAGNA E D'IRLANDA DEL NORD
SEZIONE 1
Disposizioni relative a Gibilterra
Articolo 6
1. Gli atti delle istituzioni concernenti i prodotti elencati nell'allegato I della Costituzione ed i
prodotti la cui importazione nell'Unione è sottoposta ad una regolamentazione specifica in
conseguenza dell'applicazione della politica agricola comune, nonché gli atti in materia
d'armonizzazione delle legislazioni degli Stati membri relative all'imposta sulle cifre d'affari non
s'applicano a Gibilterra, a meno che il Consiglio non adotti una decisione europea che disponga
diversamente. Il Consiglio delibera all'unanimità su proposta della Commissione.
2. È mantenuta la situazione di Gibilterra definita al punto VI dell'allegato II (1) dell'Atto relativo alle
condizioni di adesione del Regno di Danimarca, dell'Irlanda e del Regno Unito di Gran Bretagna e
d'Irlanda del Nord.
SEZIONE 2
Disposizioni relative alle Færøer
Articolo 7
I cittadini danesi residenti nelle Færøer sono considerati cittadini di uno Stato membro ai sensi della
Costituzione soltanto a decorrere dalla data alla quale quest'ultima diverrebbe applicabile alle Færøer.
(1) GU L 73 del 27.3.1972, pag. 47.
954374_TRAITE_IT_251_300 06-01-2005 08:03 Pagina 276
Trattato che adotta una Costituzione per l'Europa 277
SEZIONE 3
Disposizioni relative alle Isole Normanne e all'isola di Man
Articolo 8
1. La regolamentazione dell'Unione in materia doganale ed in materia di restrizioni quantitative,
segnatamente i dazi doganali, le tasse di effetto equivalente e la tariffa doganale comune, si applica
alle Isole Normanne e all'isola di Man alle stesse condizioni che per il Regno Unito.
2. Per i prodotti agricoli e per i relativi prodotti trasformati che sono oggetto di un regime di
scambio speciale s'applicano nei confronti dei paesi terzi i prelievi e le altre misure all'importazione
previste dalla regolamentazione dell'Unione applicabili da parte del Regno Unito.
Sono pure applicabili le disposizioni della regolamentazione dell'Unione necessarie per permettere la
libera circolazione e il rispetto di normali condizioni di concorrenza negli scambi di tali prodotti.
Il Consiglio, su proposta della Commissione, adotta i regolamenti europei o decisioni europee che
stabiliscono le condizioni d'applicazione a tali territori delle disposizioni di cui al primo e al secondo
comma.
Articolo 9
I diritti di cui beneficiano i cittadini dei territori di cui all'articolo 8 nel Regno Unito non sono
pregiudicati dal diritto dell'Unione. Detti cittadini non beneficiano tuttavia delle disposizioni del
diritto dell'Unione relative alla libera circolazione delle persone e dei servizi.
Articolo 10
Le disposizioni del trattato che istituisce la Comunità europea dell'energia atomica applicabili alle
persone o imprese a norma dell'articolo 196 del suddetto trattato s'applicano alle persone o imprese
stabilite nei territori di cui all'articolo 8 del presente protocollo.
Articolo 11
Le autorità dei territori di cui all'articolo 8 applicano lo stesso regime a tutte le persone fisiche o
giuridiche dell'Unione.
Articolo 12
Qualora nell'applicazione del regime definito nella presente sezione sorgano, per una parte o per
l'altra, difficoltà nelle relazioni tra l'Unione e i territori di cui all'articolo 8, la Commissione propone
immediatamente al Consiglio le misure di salvaguardia che essa ritiene necessarie, precisandone le
condizioni e le modalità di applicazione.
Il Consiglio adotta i regolamenti europei appropriati e le decisioni europee appropriate entro il
termine di un mese.
954374_TRAITE_IT_251_300 06-01-2005 08:03 Pagina 277
278 Parte IV
Articolo 13
Ai sensi della presente sezione è considerato cittadino delle Isole Normanne o dell'isola di Man, ogni
cittadino britannico che possieda tale cittadinanza in virtù del fatto che esso stesso, uno dei suoi
genitori o uno dei nonni sia nato o sia stato adottato, naturalizzato o iscritto all'anagrafe nell'isola in
questione. Tuttavia esso non è considerato cittadino di questi territori se esso stesso, uno dei suoi
genitori o uno dei nonni sia nato o sia stato adottato, naturalizzato o iscritto all'anagrafe nel Regno
Unito. Inoltre non è considerato cittadino di dette isole chi ad una qualsiasi epoca ha normalmente
risieduto nel Regno Unito per un periodo di cinque anni.
Le disposizioni amministrative necessarie per identificare le persone in questione saranno comunicate
alla Commissione.
SEZIONE 4
Disposizioni relative all'esecuzione della politica d'industrializzazione e di sviluppo
economico in Irlanda
Articolo 14
Gli Stati membri prendono atto del fatto che il governo irlandese è impegnato nell'esecuzione di una
politica d'industrializzazione e di sviluppo economico che mira a ravvicinare il livello di vita in
Irlanda a quello degli altri Stati membri e ad eliminare la sottoccupazione, assorbendo
progressivamente le differenze regionali di livello di sviluppo.
Essi riconoscono che il raggiungimento degli obiettivi di tale politica risponde al loro interesse
comune e convengono di raccomandare a tale scopo alle istituzioni di attuare tutti i mezzi e tutte le
procedure previsti dalla Costituzione, ricorrendo in particolare a un adeguato impiego delle risorse
dell'Unione destinate alla realizzazione dei suoi obiettivi.
Gli Stati membri riconoscono in particolare che, in caso di applicazione degli articoli III-167 e III168
della Costituzione, si dovrà tener conto degli obiettivi di espansione economica e di aumento del
livello di vita della popolazione.
SEZIONE 5
Disposizioni relative agli scambi di cognizioni con la Danimarca nel campo dell'energia
nucleare
Articolo 15
1. Dal 1o gennaio 1973 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
sono messe a disposizione della Danimarca, che provvede alla loro diffusione limitata nel proprio
territorio, alle condizioni previste da detto articolo.
954374_TRAITE_IT_251_300 06-01-2005 08:03 Pagina 278
Trattato che adotta una Costituzione per l'Europa 279
2. Dal 1o gennaio 1973 la Danimarca mette a disposizione della Comunità europea dell'energia
atomica un volume equivalente di cognizioni nei settori elencati al paragrafo 3. L'esposizione
dettagliata di dette cognizioni forma oggetto di un documento trasmesso alla Commissione.
Quest'ultima comunica le cognizioni stesse alle imprese della Comunità, alle condizioni di cui
all'articolo 13 del trattato che istituisce la Comunità europea dell'energia atomica.
3. I settori nei quali la Danimarca mette delle informazioni a disposizione della Comunità europea
dell'energia atomica sono i seguenti:
a) D.O.R. Reattore moderato ad acqua pesante e raffreddato a liquido organico;
b) DT-350, DK-400 Reattori ad acqua pesante a contenitore pressurizzato;
c) circuito a gas ad alta temperatura;
d) strumentazione e apparecchiatura elettronica speciale;
e) «reliability»;
f) fisica dei reattori, dinamica dei reattori e trasferimento del calore;
g) prove di materiali ed attrezzature in pila.
4. La Danimarca si impegna a fornire alla Comunità europea dell'energia atomica ogni
informazione complementare alle relazioni che trasmette, specialmente nel corso di visite di agenti
della Comunità europea dell'energia atomica o degli Stati membri al Centro di Risö, a condizioni da
determinare di volta in volta di comune accordo.
Articolo 16
1. Nei settori in cui la Danimarca mette delle cognizioni a disposizione della Comunità europea
dell'energia atomica, gli organismi competenti concedono a richiesta licenze a condizioni
commerciali agli Stati membri e alle persone e imprese della Comunità, qualora essi abbiano diritti
di esclusività su brevetti depositati negli Stati membri e purché non abbiano, nei confronti di terzi,
alcun obbligo o impegno di concedere o di proporre la concessione di una licenza esclusiva o
parzialmente esclusiva sui diritti di tali brevetti.
2. Qualora sia stata concessa una licenza esclusiva o parzialmente esclusiva la Danimarca
incoraggia e facilita la concessione, a condizioni commerciali, di sublicenze agli Stati membri e alle
persone ed imprese della Comunità da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
954374_TRAITE_IT_251_300 06-01-2005 08:03 Pagina 279
280 Parte IV
SEZIONE 6
Disposizioni relative agli scambi di cognizioni con l'Irlanda nel campo dell'energia nucleare
Articolo 17
1. Dal 1o gennaio 1973 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
sono messe a disposizione dell'Irlanda, che provvede alla loro diffusione limitata nel proprio
territorio, alle condizioni previste da detto articolo.
2. Dal 1o gennaio 1973 l'Irlanda mette a disposizione della Comunità europea dell'energia atomica
cognizioni a diffusione limitata acquisite in Irlanda nel settore nucleare, purché non si tratti di
applicazioni di carattere strettamente commerciale. La Commissione comunica le cognizioni stesse
alle imprese della Comunità, alle condizioni di cui all'articolo 13 del trattato che istituisce la
Comunità europea dell'energia atomica.
3. Le cognizioni di cui ai paragrafi 1 e 2 riguardano principalmente gli studi per lo sviluppo di un
reattore di potenza ed i lavori sui radioisotopi e sulle loro applicazioni in medicina, compresi i
problemi della radioprotezione.
Articolo 18
1. Nei settori in cui l'Irlanda mette delle cognizioni a disposizione della Comunità europea
dell'energia atomica, gli organismi competenti concedono a richiesta licenze a condizioni
commerciali agli Stati membri e alle persone ed imprese della Comunità, qualora essi abbiano
diritti di esclusività su brevetti depositati negli Stati membri e purché non abbiano, nei confronti di
terzi, alcun obbligo o impegno di concedere o di proporre la concessione di una licenza esclusiva o
parzialmente esclusiva sui diritti di tali brevetti.
2. Qualora sia stata concessa una licenza esclusiva o parzialmente esclusiva l'Irlanda incoraggia e
facilita la concessione, a condizioni commerciali, di sublicenze agli Stati membri e alle persone ed
imprese della Comunità da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
SEZIONE 7
Disposizioni relative agli scambi di cognizioni con il Regno Unito nel campo dell'energia
nucleare
Articolo 19
1. Dal 1o gennaio 1973 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
954374_TRAITE_IT_251_300 06-01-2005 08:03 Pagina 280
Trattato che adotta una Costituzione per l'Europa 281
sono messe a disposizione del Regno Unito, che provvede alla loro diffusione limitata nel proprio
territorio, alle condizioni previste da detto articolo.
2. Dal 1o gennaio 1973, il Regno Unito mette a disposizione della Comunità europea dell'energia
atomica un volume equivalente di cognizioni nei settori di cui all'elenco dell'allegato (1) del protocollo
n. 28 dell'atto relativo alle condizioni di adesione del Regno di Danimarca, dell'Irlanda e del Regno
Unito di Gran Bretagna e d'Irlanda del Nord. L'esposizione dettagliata di dette cognizioni forma
oggetto di un documento trasmesso alla Commissione. Quest'ultima comunica le cognizioni stesse
alle imprese della Comunità, alle condizioni di cui all'articolo 13 del trattato che istituisce la
Comunità europea dell'energia atomica.
3. Considerato l'interesse più accentuato della Comunità europea dell'energia atomica per alcuni
settori, il Regno Unito pone più particolarmente l'accento sulla trasmissione di cognizioni nei
seguenti settori:
a) ricerca e sviluppo in materia di reattori veloci (compresa la sicurezza);
b) ricerca di base (applicabile alle filiere di reattori);
c) sicurezza dei reattori diversi dai reattori veloci;
d) metallurgia, acciai, leghe di zirconio e calcestruzzo;
e) compatibilità dei materiali strutturali;
f) fabbricazione sperimentale del combustibile;
g) termoidrodinamica;
h) strumentazione.
Articolo 20
1. Nei settori in cui il Regno Unito mette delle cognizioni a disposizione della Comunità europea
dell'energia atomica, gli organismi competenti concedono a richiesta licenze a condizioni
commerciali agli Stati membri e alle persone ed imprese della Comunità, qualora essi abbiano
diritti di esclusività su brevetti depositati negli Stati membri della Comunità e purché non abbiano,
nei confronti di terzi, alcun obbligo o impegno di concedere o di proporre la concessione di una
licenza esclusiva o parzialmente esclusiva sui diritti di tali brevetti.
(1) GU L 73 del 27.3.1972, pag. 84.
954374_TRAITE_IT_251_300 06-01-2005 08:03 Pagina 281
282 Parte IV
2. Qualora sia stata concessa una licenza esclusiva o parzialmente esclusiva il Regno Unito
incoraggia e facilita la concessione, a condizioni commerciali, di sublicenze agli Stati membri e alle
persone ed imprese della Comunità, da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
TITOLO III
DISPOSIZIONI RIPRESE DALL'ATTO RELATIVO ALLE CONDIZIONI DI ADESIONE DELLA REPUBBLICA
ELLENICA
SEZIONE 1
Disposizioni relative alla concessione, da parte della Repubblica ellenica,
dell'esenzione dai dazi doganali all'importazione di talune merci
Articolo 21
L'articolo III-151 della Costituzione non osta al mantenimento, da parte della Repubblica ellenica,
delle misure di franchigia concesse prima del 1o gennaio 1979 in applicazione:
a) della legge n. 4171/61 (misure generali per assistere lo sviluppo dell'economia del paese),
b) del decreto-legge n. 2687/53 (investimento e protezione dei capitali stranieri),
c) della legge n. 289/76 (incentivi per promuovere lo sviluppo delle regioni di frontiera e
concernenti tutte le questioni relative),
fino allo scadere degli accordi conclusi dal governo ellenico con i beneficiari di tali misure.
SEZIONE 2
Disposizioni relative alla fiscalità
Articolo 22
Gli atti di cui al punto II.2 dell'allegato VIII (1) dell'atto relativo alle condizioni di adesione della
Repubblica ellenica si applicano nei confronti della Repubblica ellenica alle condizioni previste in tale
allegato, ad eccezione dei riferimenti ai punti 9 e 18.b.
(1) GU L 291 del 19.11.1979, pag. 163.
954374_TRAITE_IT_251_300 06-01-2005 08:03 Pagina 282
Trattato che adotta una Costituzione per l'Europa 283
SEZIONE 3
Disposizioni relative al cotone
Articolo 23
1. La presente sezione concerne il cotone, non cardato né pettinato, della sottovoce 5201 00 della
nomenclatura combinata.
2. È instaurato nell'Unione un regime destinato in particolare:
a) a sostenere la produzione di cotone nelle regioni dell'Unione in cui essa è importante per
l'economia agricola,
b) a permettere un equo reddito per i produttori interessati,
c) a stabilizzare il mercato mediante il miglioramento delle strutture al livello dell'offerta e della
commercializzazione.
3. Il regime di cui al paragrafo 2 comprende la concessione di un aiuto alla produzione.
4. Per permettere ai produttori di cotone di concentrare l'offerta e di adattare la produzione alle
esigenze del mercato, è istaurato un regime di incoraggiamento della formazione di associazioni di
produttori e di loro unioni.
Questo regime prevede la concessione di aiuti allo scopo di stimolare la costituzione e facilitare il
funzionamento di associazioni di produttori.
Il beneficio di questo regime è riservato alle associazioni:
a) costituite ad iniziativa dei produttori stessi,
b) che offrano una sufficiente garanzia quanto alla durata ed all'efficacia della loro azione e
c) riconosciute dallo Stato membro in questione.
5. Il regime degli scambi dell'Unione con i paesi terzi non è leso. A tale scopo non può, in
particolare, essere prevista nessuna misura restrittiva all'importazione.
6. Una legge europea del Consiglio stabilisce gli adattamenti necessari del regime previsto dalla
presente sezione.
Il Consiglio, su proposta della Commissione, adotta i regolamenti europei e le decisioni europee che
stabiliscono le regole di base necessarie per l'applicazione delle disposizioni previste dalla presente
sezione.
Il Consiglio delibera previa consultazione del Parlamento europeo.
954374_TRAITE_IT_251_300 06-01-2005 08:03 Pagina 283
284 Parte IV
SEZIONE 4
Disposizioni relative allo sviluppo economico ed industriale della Grecia
Articolo 24
Gli Stati membri prendono atto del fatto che il governo ellenico è impegnato nell'attuazione di una
politica d'industrializzazione e di sviluppo economico che mira a ravvicinare il livello di vita in Grecia
a quello degli altri Stati membri e ad eliminare la sottoccupazione, assorbendo progressivamente le
differenze regionali di livello di sviluppo.
Essi riconoscono che il raggiungimento degli obiettivi di tale politica risponde al loro interesse
comune.
A tale scopo le istituzioni attuano tutti i mezzi e tutte le procedure previsti dalla Costituzione,
ricorrendo in particolare ad un adeguato impiego delle risorse dell'Unione destinate alla realizzazione
dei suoi obiettivi.
In particolare, in caso di applicazione degli articoli III-167 e III-168 della Costituzione, si deve tener
conto degli obiettivi di espansione economica e di aumento del livello di vita della popolazione.
SEZIONE 5
Disposizioni relative agli scambi di cognizioni con la Repubblica ellenica nel campo
dell'energia nucleare
Articolo 25
1. Dal 1o gennaio 1981 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
sono messe a disposizione della Repubblica ellenica, che provvede alla loro diffusione limitata nel
proprio territorio, alle condizioni previste da detto articolo.
2. Dal 1o gennaio 1981 la Repubblica ellenica mette a disposizione della Comunità europea
dell'energia atomica cognizioni a diffusione limitata acquisite in Grecia nel settore nucleare, purché
non si tratti di applicazioni di carattere strettamente commerciale. La Commissione comunica le
cognizioni alle imprese della Comunità, alle condizioni di cui all'articolo 13 del trattato che istituisce
la Comunità europea dell'energia atomica.
3. Le cognizioni di cui ai paragrafi 1 e 2 riguardano principalmente:
a) gli studi sull'applicazione dei radioisotopi nei settori: medicina, agricoltura, entomologia,
protezione dell'ambiente,
b) l'applicazione delle tecniche nucleari all'archeometria,
c) lo sviluppo di apparecchiature d'elettronica medica,
d) lo sviluppo dei metodi di prospezione dei minerali radioattivi.
954374_TRAITE_IT_251_300 06-01-2005 08:03 Pagina 284
Trattato che adotta una Costituzione per l'Europa 285
Articolo 26
1. Nei settori in cui la Repubblica ellenica mette delle cognizioni a disposizione della Comunità
europea dell'energia atomica, gli organismi competenti concedono a richiesta licenze a condizioni
commerciali agli Stati membri e alle persone ed imprese della Comunità, qualora essi abbiano diritti
di esclusività su brevetti depositati negli Stati membri della Comunità e purché non abbiano, nei
confronti di terzi, alcun obbligo o impegno di concedere o di proporre la concessione di una licenza
esclusiva o parzialmente esclusiva sui diritti di tali brevetti.
2. Qualora sia stata concessa una licenza esclusiva o parzialmente esclusiva la Repubblica ellenica
incoraggia e facilita la concessione, a condizioni commerciali, di sublicenze agli Stati membri e alle
persone ed imprese della Comunità europea dell'energia atomica da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
TITOLO IV
DISPOSIZIONI RIPRESE DALL'ATTO RELATIVO ALLE CONDIZIONI DI ADESIONE DEL REGNO DI
SPAGNA E DELLA REPUBBLICA DEL PORTOGALLO
SEZIONE 1
Disposizioni finanziarie
Articolo 27
Le risorse proprie provenienti dall'imposta sul valore aggiunto sono calcolate e verificate come se le
Isole Canarie e Ceuta e Melilla fossero incluse nel campo d'applicazione territoriale della sesta
direttiva 77/388/CEE del Consiglio, del 17 maggio 1977, in materia di armonizzazione delle
legislazioni degli Stati membri relative alle imposte sulla cifra d'affari–Sistema comune di imposta sul
valore aggiunto: base imponibile uniforme.
SEZIONE 2
Disposizioni relative ai brevetti
Articolo 28
Le disposizioni della legislazione nazionale spagnola sull'onere della prova, adottate in conformità del
paragrafo 2 del protocollo n. 8 dell'Atto relativo alle condizioni di adesione del Regno di Spagna e
della Repubblica del Portogallo, non si applicano se l'azione per contraffazione è diretta contro il
titolare di un altro brevetto per la fabbricazione di un prodotto identico a quello che risulta dal
954374_TRAITE_IT_251_300 06-01-2005 08:03 Pagina 285
286 Parte IV
processo brevettato dall'attore, se quest'altro brevetto è stato rilasciato prima del 1o gennaio 1986.
Nei casi in cui non si applichi l'inversione dell'onere della prova, il Regno di Spagna continua a
imporre l'onere della prova della contraffazione al titolare del brevetto. In tutti i casi, il Regno di
Spagna applica una procedura di «descrizione-sequestro».
Per «descrizione-sequestro» si intende una procedura che si inserisce nel sistema di cui al primo e
secondo comma secondo la quale ogni persona che abbia il diritto d'intentare un'azione per
contraffazione può, in virtù di una decisione giudiziaria emessa su sua richiesta, ottenere che un
ufficiale giudiziario assistito da esperti proceda nei locali del presunto contraffattore alla descrizione
particolareggiata dei processi controversi, segnatamente facendo fotocopie di documenti tecnici, con
o senza sequestro effettivo. Questa decisione giudiziaria può ordinare il versamento di una cauzione,
destinata ad accordare risarcimenti al presunto contraffattore in caso di pregiudizi causati dalla
«descrizione-sequestro».
Articolo 29
Le disposizioni della legislazione nazionale portoghese sull'onere della prova, adottate in conformità
del paragrafo 2 del protocollo n. 19 dell'Atto relativo alle condizioni di adesione del Regno di Spagna
e della Repubblica del Portogallo, non si applicano se l'azione per contraffazione è diretta contro il
titolare d'un altro brevetto per la fabbricazione di un prodotto identico a quello che risulta dal
processo brevettato dall'attore, se quest'altro brevetto è stato rilasciato prima del 1o gennaio 1986.
Nei casi in cui non si applichi l'inversione dell'onere della prova, la Repubblica del Portogallo
continua a imporre l'onere della prova della contraffazione al titolare del brevetto. In tutti i casi la
Repubblica del Portogallo applica una procedura di «descrizione-sequestro».
Per «descrizione-sequestro» si intende una procedura che si inserisce nel sistema di cui al primo e
secondo comma secondo la quale ogni persona che abbia il diritto d'intentare un'azione per
contraffazione può, in virtù di una decisione giudiziaria emessa su sua richiesta, ottenere che un
ufficiale giudiziario assistito da esperti proceda nei locali del presunto contraffattore alla descrizione
particolareggiata dei processi controversi, segnatamente facendo fotocopie di documenti tecnici, con
o senza sequestro effettivo. Questa decisione giudiziaria può ordinare il versamento di una cauzione,
destinata ad accordare risarcimenti al presunto contraffattore in caso di pregiudizi causati dalla
«descrizione-sequestro».
SEZIONE 3
Disposizioni relative al meccanismo complementare di compensazione nel quadro degli
accordi di pesca conclusi dall'Unione con taluni paesi terzi
Articolo 30
1. Viene istituito un regime specifico per l'esecuzione di operazioni effettuate a complemento di
attività di pesca esercitate da pescherecci battenti bandiera di uno Stato membro dell'Unione nelle
acque soggette alla sovranità o alla giurisdizione di un paese terzo, nel contesto di obblighi istituiti a
norma di accordi di pesca conclusi dall'Unione con i paesi terzi interessati.
954374_TRAITE_IT_251_300 06-01-2005 08:03 Pagina 286
Trattato che adotta una Costituzione per l'Europa 287
2. Le operazioni che si ritiene possano intervenire a complemento di attività di pesca alle
condizioni e entro i limiti precisati nei paragrafi 3 e 4, riguardano:
a) il trattamento, sul territorio del paese terzo interessato, dei prodotti della pesca catturati da
pescherecci battenti bandiera di uno Stato membro nelle acque di tale paese terzo, a titolo delle
attività di pesca derivanti dall'esecuzione di un accordo di pesca, ai fini della loro immissione sul
mercato dell'Unione come prodotti del capitolo 03 della tariffa doganale comune;
b) l'imbarco, o il trasporto, a bordo di un peschereccio battente bandiera di uno Stato membro
impegnato nell'ambito delle attività previste da tale accordo di pesca, dei prodotti della pesca del
capitolo 03 della tariffa doganale comune, ai fini del loro trasporto nonché del loro eventuale
trattamento per poterli immettere sul mercato dell'Unione.
3. L'introduzione nell'Unione dei prodotti oggetto delle operazioni di cui al paragrafo 2 si effettua
in regime di sospensione parziale o totale dei dazi della tariffa doganale comune o in regime
particolare di tassazione, alle condizioni ed entro i limiti di complementarità fissati annualmente, in
funzione del volume delle possibilità di pesca derivanti dagli accordi interessati, nonché delle
modalità di cui sono corredati.
4. Una legge o legge quadro europea stabilisce le norme generali di applicazione del presente
regime e, in particolare, i criteri di fissazione e di ripartizione dei quantitativi interessati.
Le modalità di applicazione del presente regime, nonché i quantitativi interessati, sono adottati
secondo la procedura di cui all'articolo 37 del regolamento (CE) n. 104/2000.
SEZIONE 4
Disposizioni relative a Ceuta e Melilla
Sottosezione 1
Disposizioni generali
Articolo 31
1. La Costituzione e gli atti delle istituzioni si applicano a Ceuta e a Melilla, con riserva delle
deroghe previste nei paragrafi 2 e 3 e nelle altre disposizioni della presente sezione.
2. Le disposizioni della Costituzione relative alla libera circolazione delle merci, nonché gli atti delle
istituzioni in materia di legislazione doganale e di politica commerciale si applicano a Ceuta e a
Melilla alle condizioni definite nella sottosezione 3 della presente sezione.
3. Fatte salve le disposizioni specifiche dell'articolo 32, gli atti delle istituzioni in materia di politica
agricola comune e di politica comune della pesca non si applicano a Ceuta e a Melilla.
954374_TRAITE_IT_251_300 06-01-2005 08:03 Pagina 287
288 Parte IV
4. A richiesta del Regno di Spagna una legge o una legge quadro europea del Consiglio può:
a) includere Ceuta e Melilla nel territorio doganale dell'Unione;
b) stabilire le misure appropriate per estendere le vigenti disposizioni del diritto dell'Unione a Ceuta
e a Melilla.
Su proposta della Commissione, che agisce di sua iniziativa o su richiesta di uno Stato membro, il
Consiglio può adottare una legge o una legge quadro europea recante gli adattamenti eventualmente
necessari del regime applicabile a Ceuta e a Melilla.
Il Consiglio delibera all'unanimità previa consultazione del Parlamento europeo.
Sottosezione 2
Disposizioni relative alla politica comune della pesca
Articolo 32
1. Fatti salvi il paragrafo 2 e la sottosezione 3, la politica comune della pesca non si applica a Ceuta
e a Melilla.
2. Il Consiglio, deliberando su proposta della Commissione, adotta le leggi o leggi quadro europee, i
regolamenti europei o le decisioni europee che:
a) determinano le misure strutturali che potrebbero essere adottate a favore di Ceuta e Melilla;
b) determinano le modalità appropriate affinché gli interessi di Ceuta e Melilla siano presi in
considerazione, in tutto o in parte, in occasione degli atti che esso adotta, caso per caso, in vista
dei negoziati che l'Unione svolge per riprendere o concludere accordi di pesca con i paesi terzi e
affinché siano presi in considerazione gli interessi specifici di Ceuta e Melilla nel quadro delle
convenzioni internazionali relative alla pesca, di cui l'Unione è parte contraente.
3. Il Consiglio, su proposta della Commissione, adotta le leggi o leggi quadro europee, i regolamenti
europei o le decisioni europee che determinano, se del caso, le possibilità e condizioni di reciproco
accesso alle rispettive zone di pesca e alle loro risorse. Esso delibera all'unanimità.
4. Le leggi e leggi quadro di cui ai paragrafi 2 e 3 sono adottate previa consultazione del Parlamento
europeo.
Sottosezione 3
Disposizioni relative alla libera circolazione delle merci, alla legislazione doganale
e alla politica commerciale
Articolo 33
1. I prodotti originari o di Ceuta e di Melilla nonché i prodotti in provenienza da paesi terzi
importati o a Ceuta e a Melilla nel quadro dei regimi che sono ivi applicabili nei loro confronti non
954374_TRAITE_IT_251_300 06-01-2005 08:03 Pagina 288
Trattato che adotta una Costituzione per l'Europa 289
sono considerati, all'atto della loro immissione in libera pratica nel territorio doganale dell'Unione,
merci che soddisfano le condizioni dell'articolo III-151, paragrafi 1, 2 e 3 della Costituzione.
2. Il territorio doganale dell'Unione non comprende Ceuta e Melilla.
3. Salvo disposizione contraria della presente sottosezione, gli atti delle istituzioni in materia di
legislazione doganale per gli scambi esterni si applicano alle stesse condizioni agli scambi tra il
territorio doganale dell'Unione, da un lato, e Ceuta e Melilla, dall'altro.
4. Salvo disposizione contraria della presente sottosezione, gli atti delle istituzioni in materia di
politica commerciale comune, autonomi o convenzionali, direttamente connessi con l'importazione
o l'esportazione delle merci, non si applicano a Ceuta e a Melilla.
5. Salvo disposizione contraria del presente titolo, l'Unione applica negli scambi con Ceuta e Melilla
di prodotti che rientrano nell'allegato I della Costituzione il regime generale che essa applica nei suoi
scambi esterni.
Articolo 34
Fatto salvo l'articolo 35, i dazi doganali all'importazione dei prodotti originari di Ceuta e di Melilla
nel territorio doganale dell'Unione sono aboliti.
Articolo 35
1. I prodotti della pesca delle voci 0301, 0302, 0303, 1604, 1605 e sottovoci 0511 91 e 2301 20
della tariffa doganale comune, originari di Ceuta e di Melilla, beneficiano, nei limiti di contingenti
tariffari calcolati per prodotto sulla media dei quantitativi effettivamente smerciati durante gli anni
1982, 1983 e 1984, dell'esenzione dai dazi doganali in tutto il territorio doganale dell'Unione.
L'immissione in libera pratica dei prodotti introdotti nel territorio doganale dell'Unione, nel quadro di
tali contingenti tariffari, è subordinata al rispetto delle norme previste dall'organizzazione comune
dei mercati, ed in particolare al rispetto del prezzo di riferimento.
2. Il Consiglio, su proposta della Commissione, adotta annualmente i regolamenti europei o le
decisioni europee recanti apertura e ripartizione dei contingenti secondo le modalità previste al
paragrafo 1.
Articolo 36
1. Qualora l'applicazione dell'articolo 34 conduca ad un aumento sensibile delle importazioni di
taluni prodotti originari di Ceuta e di Melilla, tale da causare un pregiudizio ai produttori dell'Unione,
il Consiglio, su proposta della Commissione, può adottare i regolamenti europei o le decisioni
europee volti ad assoggettare l'accesso di questi prodotti al territorio doganale dell'Unione a
condizioni particolari.
2. Qualora a causa della mancata applicazione della politica commerciale comune e della tariffa
doganale comune all'importazione di materie prime o di prodotti intermedi a Ceuta e a Melilla
l'importazione di un prodotto originario o di Ceuta e di Melilla causi o rischi di causare un grave
954374_TRAITE_IT_251_300 06-01-2005 08:03 Pagina 289
290 Parte IV
pregiudizio ad un'attività produttiva esercitata in uno o più Stati membri, la Commissione, su
richiesta di uno Stato membro o di sua iniziativa, può prendere le misure appropriate.
Articolo 37
I dazi doganali all'importazione a Ceuta e a Melilla nei confronti dei prodotti originari del territorio
doganale dell'Unione e le tasse di effetto equivalente a tali dazi sono aboliti.
Articolo 38
I dazi doganali e le tasse di effetto equivalente a tali dazi, nonché il regime degli scambi, applicati
all'importazione di merci da un paese terzo a Ceuta e a Melilla non possono essere meno favorevoli di
quelli applicati dall'Unione conformemente ai suoi impegni internazionali o sotto regimi preferenziali
nei confronti del paese terzo in questione, a condizione che questo paese terzo accordi alle
importazioni provenienti da Ceuta e da Melilla lo stesso trattamento che esso accorda all'Unione.
Tuttavia, il regime applicato all'importazione e a Ceuta e a Melilla nei confronti di merci in
provenienza da questo paese terzo non può essere più favorevole di quello applicato nei confronti
delle importazioni dei prodotti originari del territorio doganale dell'Unione.
Articolo 39
Il Consiglio, su proposta della Commissione, adotta i regolamenti europei o le decisioni europee che
fissano le regole d'applicazione della presente sottosezione, in particolare le regole d'origine
applicabili agli scambi di cui agli articoli 34, 35 e 37, comprese le disposizioni relative
all'identificazione dei prodotti originari e al controllo dell'origine.
Queste regole comprendono, in particolare, disposizioni sull'apposizione dei marchi e/o
sull'etichettatura dei prodotti, sulle condizioni di immatricolazione delle navi, sull'applicazione delle
regole del cumulo dell'origine per i prodotti della pesca, nonché disposizioni che permettano di
determinare l'origine dei prodotti.
SEZIONE 5
Disposizioni relative allo sviluppo regionale della Spagna
Articolo 40
Gli Stati membri prendono atto del fatto che il governo spagnolo è impegnato nell'attuazione di una
politica di sviluppo regionale che mira in particolare a favorire la crescita economica delle regioni e
delle zone meno sviluppate della Spagna.
Essi riconoscono che il raggiungimento degli obiettivi di tale politica risponde al loro interesse
comune.
Essi convengono, per facilitare al governo spagnolo l'assolvimento di questo compito, di
raccomandare alle istituzioni di attuare tutti i mezzi e tutte le procedure previsti dalla Costituzione,
ricorrendo in particolare ad un adeguato impiego delle risorse dell'Unione destinate alla realizzazione
degli obiettivi di quest'ultima.
954374_TRAITE_IT_251_300 06-01-2005 08:03 Pagina 290
Trattato che adotta una Costituzione per l'Europa 291
Gli Stati membri riconoscono in particolare che, in caso di applicazione degli articoli III-167 e III168
della Costituzione, si dovrà tener conto degli obiettivi di espansione economica e di aumento del
livello di vita della popolazione delle regioni e delle zone meno sviluppate della Spagna.
SEZIONE 6
Disposizioni relative allo sviluppo economico ed industriale del Portogallo
Articolo 41
Gli Stati membri prendono atto del fatto che il governo portoghese è impegnato nell'attuazione di
una politica d'industrializzazione e di sviluppo economico che mira a ravvicinare il livello di vita in
Portogallo a quello degli altri Stati membri e ad eliminare la sottoccupazione, assorbendo
progressivamente le differenze regionali di livello di sviluppo.
Essi riconoscono che il raggiungimento degli obiettivi di tale politica risponde al loro interesse
comune.
Essi convengono di raccomandare a tale scopo alle istituzioni di attuare tutti i mezzi e tutte le
procedure previsti dalla Costituzione, ricorrendo in particolare ad un adeguato impiego delle risorse
dell'Unione destinate alla realizzazione degli obiettivi di quest'ultima.
Gli Stati membri riconoscono in particolare che, in caso di applicazione degli articoli III-167 e III168
della Costituzione, si dovrà tener conto degli obiettivi di espansione economica e di aumento del
livello di vita della popolazione.
SEZIONE 7
Disposizioni relative agli scambi di cognizioni con il Regno di Spagna nel campo dell'energia
nucleare
Articolo 42
1. Dal 1o gennaio 1986 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
sono messe a disposizione del Regno di Spagna, che provvede alla loro diffusione limitata nel proprio
territorio, alle condizioni previste da detto articolo.
2. Dal 1o gennaio 1986 il Regno di Spagna mette a disposizione della Comunità europea
dell'energia atomica cognizioni a diffusione limitata acquisite in Spagna nel settore nucleare, purché
non si tratti di applicazioni di carattere strettamente commerciale. La Commissione comunica le
cognizioni alle imprese della Comunità, alle condizioni previste all'articolo 13 del trattato che
istituisce la Comunità europea dell'energia atomica.
3. Le cognizioni di cui ai paragrafi 1 e 2 riguardano principalmente:
a) la fisica nucleare (basse ed alte energie),
b) la protezione radiologica,
954374_TRAITE_IT_251_300 06-01-2005 08:03 Pagina 291
292 Parte IV
c) l'applicazione degli isotopi, in particolare degli isotopi stabili,
d) i reattori di ricerca ed i relativi combustibili,
e) la ricerca nel campo del ciclo di combustibile (in particolare: estrazione e trattamento di minerali
di uranio a basso tenore; ottimizzazione degli elementi di combustibili per reattori di potenza).
Articolo 43
1. Nei settori in cui il Regno di Spagna mette delle cognizioni a disposizione della Comunità
europea dell'energia atomica, gli organismi competenti concedono a richiesta licenze a condizioni
commerciali agli Stati membri e alle persone ed imprese della Comunità, qualora essi abbiano diritti
di esclusività su brevetti depositati negli Stati membri e purché non abbiano, nei confronti di terzi,
alcun obbligo o impegno di concedere o di proporre la concessione di una licenza esclusiva o
parzialmente esclusiva sui diritti di tali brevetti.
2. Qualora sia stata concessa una licenza esclusiva o parzialmente esclusiva il Regno di Spagna
incoraggia e facilita la concessione, a condizioni commerciali, di sublicenze agli Stati membri e alle
persone ed imprese della Comunità da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
SEZIONE 8
Disposizioni relative agli scambi di cognizioni con la Repubblica del Portogallo nel campo
dell'energia nucleare
Articolo 44
1. Dal 1o gennaio 1986 le cognizioni comunicate agli Stati membri, alle persone e alle imprese,
conformemente all'articolo 13 del trattato che istituisce la Comunità europea dell'energia atomica,
sono messe a disposizione della Repubblica del Portogallo che provvede alla loro diffusione limitata
nel proprio territorio, alle condizioni previste da detto articolo.
2. Dal 1o gennaio 1986 la Repubblica del Portogallo mette a disposizione della Comunità europea
dell'energia atomica cognizioni a diffusione limitata acquisite in Portogallo nel settore nucleare,
purché non si tratti di applicazioni di carattere strettamente commerciale. La Commissione comunica
le cognizioni alle imprese della Comunità, alle condizioni previste all'articolo 13 del trattato che
istituisce la Comunità europea dell'energia atomica.
3. Le cognizioni di cui ai paragrafi 1 e 2 riguardano principalmente:
a) la dinamica dei reattori,
b) la protezione radiologica,
954374_TRAITE_IT_251_300 06-01-2005 08:03 Pagina 292
Trattato che adotta una Costituzione per l'Europa 293
c) l'applicazione di tecniche di misure nucleari (nei settori industriale, agricolo, archeologico e
geologico),
d) la fisica atomica (misure di sezioni d'urto, tecniche di canalizzazione),
e) la metallurgia estrattiva dell'uranio.
Articolo 45
1. Nei settori in cui la Repubblica del Portogallo mette delle cognizioni a disposizione della
Comunità europea dell'energia atomica, gli organismi competenti concedono a richiesta licenze, a
condizioni commerciali, agli Stati membri e alle persone ed imprese della Comunità, qualora essi
abbiano diritti di esclusività su brevetti depositati negli Stati membri e purché non abbiano, nei
confronti di terzi, alcun obbligo o impegno di concedere o di proporre la concessione di una licenza
esclusiva o parzialmente esclusiva sui diritti di tali brevetti.
2. Qualora sia stata concessa una licenza esclusiva o parzialmente esclusiva la Repubblica del
Portogallo incoraggia e facilita la concessione, a condizioni commerciali, di sublicenze agli Stati
membri e alle persone ed imprese della Comunità da parte dei detentori di tali licenze.
Tali licenze esclusive o parzialmente esclusive vengono concesse su una base commerciale normale.
TITOLO V
DISPOSIZIONI RIPRESE DALL'ATTO RELATIVO ALLE CONDIZIONI DI ADESIONE DELLA REPUBBLICA
D'AUSTRIA, DELLA REPUBBLICA DI FINLANDIA E DEL REGNO DI SVEZIA
SEZIONE 1
Disposizioni finanziarie
Articolo 46
Le risorse proprie provenienti dall'imposta sul valore aggiunto sono calcolate e controllate come se le
isole Åland fossero ricomprese nell'ambito di applicazione territoriale della sesta direttiva 7/388/CEE
del Consiglio, del 17 maggio 1977, in materia di armonizzazione delle legislazioni degli Stati membri
relative alle imposte sulla cifra d'affari–Sistema comune di imposta sul valore aggiunto: base
imponibile uniforme.
954374_TRAITE_IT_251_300 06-01-2005 08:03 Pagina 293
294 Parte IV
SEZIONE 2
Disposizioni relative all'agricoltura
Articolo 47
Qualora sussistano serie difficoltà derivanti dall'adesione, che permangano dopo la piena
applicazione dell'articolo 48 e delle altre misure derivanti dalla normativa esistente nell'Unione, la
Commissione può adottare una decisione europea che autorizza la Finlandia a concedere aiuti
nazionali ai produttori, per agevolarne la piena integrazione nella politica agricola comune.
Articolo 48
1. La Commissione adotta decisioni europee che autorizzano la Finlandia e la Svezia a concedere
aiuti nazionali a lungo termine allo scopo di garantire il mantenimento dell'attività agricola in regioni
specifiche. Queste regioni dovrebbero comprendere le zone agricole situate a nord del 62o parallelo e
alcune zone limitrofe a sud di questo parallelo, soggette a condizioni climatiche analoghe che
rendono l'attività agricola particolarmente difficile.
2. Le regioni di cui al paragrafo 1 sono determinate dalla Commissione prendendo in
considerazione in particolare:
a) la scarsa densità di popolazione;
b) la parte delle terre agricole nella superficie globale;
c) la parte delle terre agricole adibite a colture arabili destinate all'alimentazione umana nella
superficie agricola autorizzata.
3. Gli aiuti nazionali previsti al paragrafo 1 possono essere connessi a fattori fisici di produzione,
quali ettari di terreni agricoli o capi di bestiame entro i pertinenti limiti stabiliti nell'organizzazione
comune dei mercati, come pure alle strutture storiche di produzione di ciascuna azienda, ma non
devono:
a) essere connessi alla produzione futura;
b) condurre ad un aumento della produzione o del livello di sostegno globale accertato durante un
periodo di riferimento precedente al 1o gennaio 1995, da determinarsi dalla Commissione.
Tali aiuti possono essere differenziati per regione.
Detti aiuti devono essere concessi in special modo per:
a) mantenere produzioni e trasformazioni tradizionali primarie, naturalmente idonee alle
condizioni climatiche delle regioni in questione;
b) migliorare le strutture di produzione, commercializzazione e trasformazione dei prodotti
agricoli;
954374_TRAITE_IT_251_300 06-01-2005 08:03 Pagina 294
Trattato che adotta una Costituzione per l'Europa 295
c) agevolare lo smercio dei suddetti prodotti;
d) garantire la tutela dell'ambiente e il mantenimento dello spazio naturale.
Articolo 49
1. Gli aiuti di cui agli articoli 47 e 48, nonché tutti gli altri aiuti nazionali soggetti, ai sensi del
presente titolo, all'autorizzazione della Commissione, sono notificati a tale istituzione. La loro
applicazione è subordinata alla concessione di tale autorizzazione.
2. Per quanto attiene agli aiuti di cui all'articolo 48, la Commissione presenta al Consiglio, ogni
cinque anni a partire dal 1o gennaio 1996, una relazione avente ad oggetto:
a) le autorizzazioni concesse;
b) i risultati degli aiuti concessi con tali autorizzazioni.
Per la redazione di tale relazione, gli Stati membri cui sono concesse le autorizzazioni forniscono alla
Commissione, in tempo utile, informazioni sugli effetti degli aiuti autorizzati, mettendo in luce
l'evoluzione constatata nell'economia agricola delle regioni in questione.
Articolo 50
Nel settore degli aiuti di cui agli articoli III-167 e III-168 della Costituzione:
a) tra i regimi di aiuti in applicazione in Austria, in Finlandia e in Svezia prima del 1o gennaio 1995,
unicamente quelli notificati alla Commissione anteriormente al 30 aprile 1995 verranno
considerati come aiuti esistenti ai sensi dell'articolo III168, paragrafo 1 della Costituzione;
b) gli aiuti esistenti ed i progetti destinati a istituire o a modificare gli aiuti, notificati alla
Commissione prima del 1o gennaio 1995, si ritengono notificati in tale data.
Articolo 51
1. Salvo disposizioni contrarie in casi specifici, il Consiglio, su proposta della Commissione, adotta i
regolamenti europei o le decisioni europee necessari per l'applicazione della presente sezione.
2. Una legge europea del Consiglio può fissare gli adattamenti delle disposizioni contenute nella
presente sezione che possano risultare necessari a seguito di una modifica del diritto dell'Unione. Il
Consiglio delibera all'unanimità previa consultazione del Parlamento europeo.
Articolo 52
1. Qualora siano necessarie misure transitorie per facilitare il passaggio dal regime esistente in
Austria, in Finlandia ed in Svezia a quello derivante dall'attuazione dell'organizzazione comune dei
mercati alle condizioni previste nell'atto relativo alle condizioni di adesione della Repubblica
d'Austria, della Repubblica di Finlandia e del Regno di Svezia, tali misure sono adottate secondo la
procedura di cui all'articolo 38 del regolamento n. 136/66/CEE o, a seconda dei casi, dagli articoli
954374_TRAITE_IT_251_300 06-01-2005 08:03 Pagina 295
296 Parte IV
corrispondenti degli altri regolamenti relativi all'organizzazione comune dei mercati agricoli. Tali
misure possono essere adottate fino al 31 dicembre 1997 e non possono applicarsi oltre questa data.
2. Una legge europea del Consiglio può prorogare il periodo di cui al paragrafo 1. Il Consiglio
delibera all'unanimità previa consultazione del Parlamento europeo.
Articolo 53
Gli articoli 51 e 52 si applicano ai prodotti della pesca.
SEZIONE 3
Disposizioni relative alle misure transitorie
Articolo 54
Gli atti di cui ai punti VII.B.I, VII.D.1, VII.D.2.c, IX.2.b, c, f, g, h, i, j, l, m, n, x, y, z e aa, X.a, b e c
dell'allegato XV (1) dell'atto relativo alle condizioni di adesione della Repubblica d'Austria, della
Repubblica di Finlandia e del Regno di Svezia si applicano nei confronti dell'Austria, della Finlandia e
della Svezia alle condizioni previste in tale allegato.
Per quanto riguarda l'allegato XV, punto IX.2.x di cui al primo comma, i rimandi alle disposizioni del
trattato che istituisce la Comunità europea, in particolare agli articoli 90 e 91, sono intesi come
rimandi alle disposizioni della Costituzione, in particolare all'articolo III-170, paragrafi 1 e 2.
SEZIONE 4
Disposizioni relative all'applicabilità di taluni atti
Articolo 55
1. Le decisioni di esenzione individuale e decisioni di attestazione negativa adottate prima del
1o gennaio 1995 ai sensi dell'articolo 53 dell'accordo sullo spazio economico europeo (SEE) o
dell'articolo 1 del protocollo 25 di detto accordo dall'Autorità di vigilanza dell'associazione europea
di libero scambio (EFTA) o dalla Commissione, ed aventi ad oggetto casi che, a seguito dell'adesione,
ricadono sotto l'articolo 81 del trattato che istituisce la Comunità europea, mantengono la loro
validità ai fini dell'articolo III-161 della Costituzione fino al termine ivi indicato o fino a che la
Commissione adotti una decisione europea debitamente motivata in contrario, conformemente al
diritto dell'Unione.
2. Le decisioni adottate dall'Autorità di vigilanza EFTA prima del 1o gennaio 1995 ai sensi
dell'articolo 61 dell'accordo SEE e che a seguito dell'adesione ricadono sotto l'articolo 87 del trattato
che istituisce la Comunità europea mantengono la loro validità in relazione all'articolo III-167 della
(1) GU C 241 del 29.8.1994, pag. 322.
954374_TRAITE_IT_251_300 06-01-2005 08:03 Pagina 296
Trattato che adotta una Costituzione per l'Europa 297
Costituzione, salvo diversa decisione europea della Commissione ai sensi dell'articolo III-168 della
Costituzione. Il presente paragrafo non si applica alle decisioni soggette alle procedure di cui
all'articolo 64 dell'accordo SEE.
3. Fatti salvi i paragrafi 1 e 2, le decisioni prese dall'Autorità di vigilanza EFTA rimangono valide
dopo il 1o gennaio 1995, purché la Commissione non prenda una decisione debitamente motivata in
contrario, conformemente al diritto dell'Unione.
SEZIONE 5
Disposizioni relative alle Isole Åland
Articolo 56
Le disposizioni della Costituzione non ostano all'applicazione alle isole Åland delle disposizioni
vigenti al 1o gennaio 1994 per quanto concerne:
a) le restrizioni, su base non discriminatoria, del diritto delle persone fisiche non in possesso della
hembygdsrätt/kotiseutuoikeus (cittadinanza regionale) delle isole Åland, nonché delle persone
giuridiche, di acquistare e detenere beni immobili nelle isole Åland senza l'autorizzazione delle
autorità competenti di queste ultime;
b) le restrizioni, su base non discriminatoria, del diritto di stabilimento e del diritto alla prestazione
di servizi da parte delle persone fisiche non in possesso della hembygdsrätt/kotiseutuoikeus
(cittadinanza regionale) delle isole Åland e da parte delle persone giuridiche, senza
l'autorizzazione delle autorità competenti di dette isole.
Articolo 57
1. Il territorio delle isole Åland, considerato come territorio terzo, quale definito all'articolo 3,
paragrafo 1, terzo trattino della direttiva 77/388/CEE del Consiglio, e considerato come territorio
nazionale escluso dal campo d'applicazione delle direttive relative all'armonizzazione delle accise,
quale definito all'articolo 2 della direttiva 92/12/CEE del Consiglio, è escluso dall'applicazione
territoriale del diritto dell'Unione in materia di armonizzazione delle legislazioni degli Stati membri
relative alle imposte sulla cifra d'affari e alle accise e altre forme di fiscalità indiretta.
Il presente paragrafo non si applica alle disposizioni della direttiva 69/335/CEE del Consiglio in
materia di imposte sui conferimenti.
954374_TRAITE_IT_251_300 06-01-2005 08:03 Pagina 297
298 Parte IV
2. La deroga prevista al paragrafo 1 è intesa a mantenere una economia locale vitale nelle isole
Åland e non si ripercuoterà negativamente sugli interessi dell'Unione e sulle sue politiche comuni. La
Commissione, qualora ritenesse che le disposizioni di cui al paragrafo 1 non siano più giustificate,
segnatamente con riferimento alla concorrenza leale o alle risorse proprie, presenterà proposte
adeguate al Consiglio, che adotta gli atti necessari conformemente ai pertinenti articoli della
Costituzione.
Articolo 58
La Repubblica di Finlandia assicura la parità di trattamento per tutte le persone fisiche e giuridiche
degli Stati membri nelle isole Åland.
Articolo 59
Le disposizioni della presente sezione si applicano tenendo conto della dichiarazione relativa alle isole
Åland che riprende, senza alterarne la portata giuridica, i termini del preambolo che figurava nel
protocollo n. 2 dell'atto relativo alle condizioni di adesione della Repubblica d'Austria, della
Repubblica di Finlandia e del Regno di Svezia.
SEZIONE 6
Disposizioni relative alla popolazione Sami
Articolo 60
In deroga alle disposizioni della Costituzione, alla popolazione Sami possono essere concessi diritti
esclusivi in materia di allevamento delle renne all'interno delle zone da essi tradizionalmente
occupate.
Articolo 61
La presente sezione potrà essere integrata per tener conto di eventuali estensioni dei diritti esclusivi
dei Sami in relazione ai loro tradizionali mezzi di sussistenza. Una legge europea del Consiglio può
apportare i necessari emendamenti alla presente sezione. Il Consiglio delibera all'unanimità, previa
consultazione del Parlamento europeo e del Comitato delle regioni.
Articolo 62
Le disposizioni della presente sezione si applicano tenendo conto della dichiarazione sulla
popolazione Sami che riprende, senza alterarne la portata giuridica, i termini del preambolo che
figurava nel protocollo n. 3 dell'Atto relativo alle condizioni di adesione della Repubblica d'Austria,
della Repubblica di Finlandia e del Regno di Svezia.
954374_TRAITE_IT_251_300 06-01-2005 08:03 Pagina 298
Trattato che adotta una Costituzione per l'Europa 299
SEZIONE 7
Disposizioni speciali nel quadro dei fondi a finalità strutturale in Finlandia e Svezia
Articolo 63
Le zone interessate dall'obiettivo inteso a promuovere lo sviluppo e l'adeguamento strutturale di
regioni a scarsissima densità di popolazione corrispondono in linea di massima o appartengono a
regioni di livello NUTS II con una densità di popolazione pari o inferiore a 8 abitanti per chilometro
quadrato. L'intervento dell'Unione può essere esteso, fatto salvo il principio della concentrazione,
anche a zone di dimensioni minori, limitrofe e contigue, rispondenti allo stesso criterio di densità di
popolazione. Le regioni e zone cui si applica il presente articolo sono elencate nell'allegato 1 (1) del
protocollo n. 6 dell'Atto relativo alle condizioni di adesione della Repubblica d'Austria, della
Repubblica di Finlandia e del Regno di Svezia.
SEZIONE 8
Disposizioni relative al trasporto ferroviario e combinato in Austria
Articolo 64
1. Ai sensi della presente sezione si intende per:
a) «autocarro», un autoveicolo con peso massimo autorizzato superiore a 7,5 tonnellate
immatricolato in uno Stato membro, adibito al trasporto di merci o alla trazione di rimorchi,
inclusi semirimorchi, e rimorchi con peso massimo autorizzato superiore a 7,5 tonnellate e
trainati da un autoveicolo immatricolato in uno Stato membro con peso massimo autorizzato
pari o inferiore a 7,5 tonnellate;
b) «trasporto combinato», il trasporto effettuato mediante autocarri o unità di carico instradati su
parte del percorso per ferrovia e, per il percorso iniziale o terminale, su strada, fermo restando
che in nessun caso il territorio austriaco può essere attraversato nel percorso iniziale o nel
percorso terminale esclusivamente su strada.
2. Gli articoli da 65 a 71 si applicano alle disposizioni concernenti il trasporto ferroviario e il
trasporto combinato attraverso il territorio austriaco.
Articolo 65
L'Unione e gli Stati membri interessati, nel quadro delle reciproche competenze, adottano e
coordinano strettamente le misure necessarie allo sviluppo e alla promozione del trasporto
ferroviario e del trasporto combinato per quanto riguarda il trasporto di merci attraverso le Alpi.
(1) GU C 241 del 29.8.1994, pag. 355.
954374_TRAITE_IT_251_300 06-01-2005 08:03 Pagina 299
300 Parte IV
Articolo 66
Nello stabilire gli orientamenti di cui all'articolo III-247 della Costituzione, l'Unione garantisce che gli
assi definiti nell'allegato 1 (1) del protocollo n. 9 dell'Atto relativo alle condizioni di adesione della
Repubblica d'Austria, della Repubblica di Finlandia e del Regno di Svezia facciano parte delle reti
transeuropee per il trasporto ferroviario e il trasporto combinato e siano inoltre individuati come
progetti di interesse comune.
Articolo 67
L'Unione e gli Stati membri interessati, nel quadro delle reciproche competenze, attuano le misure
elencate nell'allegato 2 (2) del protocollo n. 9 dell'Atto relativo alle condizioni di adesione della
Repubblica d'Austria, della Repubblica di Finlandia e del Regno di Svezia.
Articolo 68
L'Unione e gli Stati membri interessati si adoperano al massimo per sviluppare e utilizzare le capacità
supplementari su rotaia di cui all'allegato 3 (3) del protocollo n. 9 dell'Atto relativo alle condizioni di
adesione della Repubblica d'Austria, della Repubblica di Finlandia e del Regno di Svezia.
Articolo 69
L'Unione e gli Stati membri interessati adottano misure per il potenziamento del trasporto ferroviario
e del trasporto combinato. Se del caso, e fatte salve le disposizioni della Costituzione, dette misure
sono stabilite in stretta consultazione con compagnie ferroviarie e altri fornitori del servizio
ferroviario. Le misure stabilite nell'ambito delle disposizioni del diritto dell'Unione in materia di
trasporto ferroviario e combinato devono avere carattere prioritario. Nell'attuazione di dette misure,
deve essere attribuita particolare attenzione alla competitività, all'efficacia e alla trasparenza dei costi
del trasporto ferroviario e combinato. Gli Stati membri interessati si adoperano, in particolare,
affinché siano adottate misure atte a garantire che i prezzi per il trasporto combinato siano
competitivi rispetto ai prezzi di altre modalità di trasporto. Gli aiuti concessi a tal fine sono conformi
al diritto dell'Unione.
Articolo 70
L'Unione e gli Stati membri interessati intraprendono, in caso di grave perturbazione del traffico
ferroviario, quale un disastro naturale, tutte le possibili azioni concertate intese a garantire il flusso
del traffico. Deve essere data priorità ai carichi sensibili, quali le derrate deperibili.
(1) GU C 241 del 29.8.1994, pag. 364.
(2) GU C 241 del 29.8.1994, pag. 365.
(3) GU C 241 del 29.8.1994, pag. 367.
954374_TRAITE_IT_251_300 06-01-2005 08:03 Pagina 300
Trattato che adotta una Costituzione per l'Europa 301
Articolo 71
La Commissione, secondo la procedura di cui all'articolo 73, paragrafo 2, riesamina l'applicazione
della presente sezione.
Articolo 72
1. Il presente articolo si applica al trasporto di merci su strada per viaggi effettuati nel territorio
della Comunità.
2. Per i viaggi che comportano il transito di merci su strada attraverso l'Austria, il regime stabilito
per viaggi per conto proprio e per viaggi per conto terzi e a titolo oneroso, a norma della prima
direttiva del Consiglio del 23 luglio 1962 e del regolamento (CEE) n. 881/92 del Consiglio si applica
fatte salve le disposizioni del presente articolo.
3. Fino al 1o gennaio 1998 si applicano le seguenti disposizioni:
a) l'emissione totale di NOx degli autocarri che transitano attraverso l'Austria verrà ridotta del 60 %
nel periodo che intercorre tra il 1o gennaio 1992 e il 31 dicembre 2003, conformemente alla
tabella riportata nell'allegato 4;
b) la riduzione del valore di emissione complessiva NOx di tali autocarri viene gestita mediante un
sistema di ecopunti. All'interno di questo sistema ogni autocarro in transito attraverso l'Austria
necessita di un determinato numero di ecopunti, corrispondente al valore delle emissioni di NOx
di ogni singolo autocarro (valore ammesso in base alla «conformity of production» (valore COP) o
desunto dall'omologazione per tipo). I criteri di determinazione e di gestione di tali punti sono
descritti nell'allegato 5;
c) se il numero dei transiti supera, di oltre l'8 % nel corso di un anno, il valore determinato per
il 1991, la Commissione, conformemente alla procedura stabilita dall'articolo 16, adotta misure
appropriate conformemente al paragrafo 3 dell'allegato 5;
d) l'Austria rilascia e mette a disposizione, in tempo utile, il numero di carte ecopunti necessario
all'utilizzazione del sistema di ecopunti, conformemente all'allegato 5, per gli autocarri che
transitano attraverso l'Austria;
e) gli ecopunti saranno ripartiti dalla Commissione fra gli Stati membri, conformemente alle
disposizioni da stabilire ai sensi del paragrafo 7.
4. Prima del 1o gennaio 1998 il Consiglio, in base ad una relazione della Commissione, riesamina il
funzionamento delle disposizioni concernenti il trasporto di merci su strada attraverso l'Austria.
Detto riesame viene effettuato conformemente ai principi di base del diritto comunitario, quali il
corretto funzionamento del mercato interno, segnatamente la libera circolazione delle merci e la
libera prestazione di servizi, la tutela dell'ambiente nell'interesse della Comunità nel suo insieme, e la
sicurezza stradale. A meno che il Consiglio, che delibera all'unanimità su proposta della Commissione
e previa consultazione del Parlamento europeo, decida altrimenti, il periodo transitorio viene
prorogato per un ulteriore periodo fino al 1o gennaio 2001, durante il quale si applicano le
disposizioni del paragrafo 3.
954374_TRAITE_IT_251_300 06-01-2005 08:03 Pagina 301
302 Parte IV
5. Prima del 1o gennaio 2001 la Commissione, in cooperazione con l'Agenzia europea
dell'ambiente, effettua uno studio scientifico del livello di conseguimento dell'obiettivo di riduzione
dell'inquinamento illustrato nel paragrafo 3, lettera a). Qualora la Commissione constati che detto
obiettivo è stato conseguito in modo soddisfacente, le disposizioni di cui al paragrafo 3 cessano
dall'essere applicabili alla data del 1o gennaio 2001. Qualora la Commissione constati che detto
obiettivo non è stato realizzato in modo soddisfacente, il Consiglio, ai sensi dell'articolo 75 del
trattato CE, può adottare misure, in un quadro comunitario, atte ad assicurare una tutela equivalente
dell'ambiente, in particolare una riduzione del 60 % dell'inquinamento. Qualora il Consiglio non
adotti siffatte misure, il periodo transitorio viene automaticamente prorogato di un ulteriore periodo
definitivo di tre anni, durante il quale si applicano le disposizioni di cui al paragrafo 3.
6. Al termine del periodo transitorio l'acquis comunitario si applica integralmente.
7. La Commissione, conformemente alla procedura stabilita all'articolo 16, adotta misure
particolareggiate concernenti le procedure relative al sistema di ecopunti, la distribuzione di
ecopunti e le questioni tecniche inerenti all'applicazione di detto Articolo che entreranno in vigore
alla data di adesione dell'Austria.
Le misure di cui al primo comma assicurano che sia mantenuta la situazione di fatto per gli attuali
Stati membri, quale risulta dall'applicazione del regolamento (CEE) n. 3637/92 del Consiglio e
dell'accordo amministrativo, firmato il 23 dicembre 1992, che stabilisce la data di entrata in vigore e
le procedure per l'introduzione del sistema degli ecopunti previsto nell'accordo di transito. Saranno
compiuti tutti gli sforzi necessari per garantire che la quota di ecopunti attribuita alla Grecia tenga
sufficientemente conto del fabbisogno della Grecia in questo contesto.
Articolo 73
1. La Commissione è assistita da un comitato.
2. Nei casi in cui è fatto riferimento al presente paragrafo, si applicano gli articoli 3 e 7 della
decisione 1999/468/CE.
3. Il comitato adotta il proprio regolamento interno.
SEZIONE 9
Disposizioni relative all'uso di specifici termini austriaci della lingua tedesca nell'ambito
dell'Unione europea
Articolo 74
1. Gli specifici termini austriaci della lingua tedesca contenuti nell'ordinamento giuridico austriaco
ed elencati nell'allegato (1) del protocollo n. 10 dell'atto relativo alle condizioni di adesione della
Repubblica d'Austria, della Repubblica di Finlandia e del Regno di Svezia hanno lo stesso status e
(1) GU C 241 del 29.8.1994, pag. 370.
954374_TRAITE_IT_301_350 06-01-2005 08:21 Pagina 302
Trattato che adotta una Costituzione per l'Europa 303
possono essere usati con gli stessi effetti giuridici dei termini corrispondenti usati in Germania ed
elencati nel suddetto allegato.
2. Nella versione linguistica tedesca dei nuovi atti aventi valore giuridico gli specifici termini
austriaci menzionati nell'allegato del protocollo n. 10 dell'atto relativo alle condizioni di adesione
della Repubblica d'Austria, della Repubblica di Finlandia e del Regno di Svezia sono aggiunti nel
modo opportuno ai termini corrispondenti usati in Germania.
954374_TRAITE_IT_301_350 06-01-2005 08:21 Pagina 303
304 Parte IV
9. PROTOCOLLO RELATIVO AL TRATTATO E ATTO DI ADESIONE DELLA REPUBBLICA
CECA, DELLA REPUBBLICA DI ESTONIA, DELLA REPUBBLICA DI CIPRO, DELLA REPUBBLICA DI
LETTONIA, DELLA REPUBBLICA DI LITUANIA, DELLA REPUBBLICA DI UNGHERIA, DELLA
REPUBBLICA DI MALTA, DELLA REPUBBLICA DI POLONIA, DELLA REPUBBLICA DI SLOVENIA
E DELLA REPUBBLICA SLOVACCA
LE ALTE PARTI CONTRAENTI,
RAMMENTANDO che la Repubblica ceca, la Repubblica di Estonia, la Repubblica di Cipro, la Repubblica di Lettonia, la
Repubblica di Lituania, la Repubblica di Ungheria, la Repubblica di Malta, la Repubblica di Polonia, la Repubblica di
Slovenia e la Repubblica slovacca hanno aderito alle Comunità europee e all'Unione europea, istituita con il trattato
sull'Unione europea, il 1o maggio 2004;
CONSIDERANDO che l'articolo IV-437, paragrafo 2, lettera e) della Costituzione prevede l'abrogazione del trattato del
16 aprile 2003 relativo a dette adesioni;
CONSIDERANDO che numerose disposizioni figuranti nell'atto allegato a detto trattato di adesione restano pertinenti;
che l'articolo IV-437, paragrafo 2 della Costituzione prevede un protocollo che riporti tali disposizioni o vi faccia
riferimento affinché esse restino in vigore e i loro effetti giuridici siano mantenuti;
CONSIDERANDO che a talune delle disposizioni in questione dovranno essere apportati gli adattamenti tecnici
necessari per assicurarne la conformità con il testo della Costituzione senza alterarne la portata giuridica,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
PARTE PRIMA
DISPOSIZIONI RELATIVE ALL'ATTO DI ADESIONE DEL 16 APRILE 2003
TITOLO I
PRINCIPI
Articolo 1
Ai fini del presente protocollo:
a) per «atto di adesione del 16 aprile 2003» si intende l'atto relativo alle condizioni di adesione della
Repubblica ceca, della Repubblica di Estonia, della Repubblica di Cipro, della Repubblica di
Lettonia, della Repubblica di Lituania, della Repubblica di Ungheria, della Repubblica di Malta,
della Repubblica di Polonia, della Repubblica di Slovenia e della Repubblica slovacca e agli
adattamenti dei trattati sui quali si fonda l'Unione europea;
954374_TRAITE_IT_301_350 06-01-2005 08:21 Pagina 304
Trattato che adotta una Costituzione per l'Europa 305
b) per «trattato che istituisce la Comunità europea» («trattato CE») e «trattato che istituisce la
Comunità europea dell'energia atomica» («trattato CEEA»), si intendono detti trattati quali sono
stati completati o modificati da trattati o altri atti entrati in vigore anteriormente al 1o maggio
2004;
c) per «trattato sull'Unione europea» («trattato UE»), si intende detto trattato quale è stato completato
o modificato da trattati o altri atti entrati in vigore anteriormente al 1o maggio 2004;
d) per «Comunità» si intende una o entrambe le Comunità di cui alla lettera b), a seconda dei casi;
e) per «Stati membri attuali» si intendono gli Stati membri seguenti: il Regno del Belgio, il Regno di
Danimarca, la Repubblica federale di Germania, la Repubblica ellenica, il Regno di Spagna, la
Repubblica francese, l'Irlanda, la Repubblica italiana, il Granducato di Lussemburgo, il Regno dei
Paesi Bassi, la Repubblica d'Austria, la Repubblica del Portogallo, la Repubblica di Finlandia, il
Regno di Svezia e il Regno Unito di Gran Bretagna e d'Irlanda del Nord;
f) per «nuovi Stati membri» si intendono gli Stati membri seguenti: la Repubblica ceca, la
Repubblica di Estonia, la Repubblica di Cipro, la Repubblica di Lettonia, la Repubblica di Lituania,
la Repubblica di Ungheria, la Repubblica di Malta, la Repubblica di Polonia, la Repubblica di
Slovenia e la Repubblica slovacca.
Articolo 2
I diritti e gli obblighi risultanti dal trattato di adesione della Repubblica ceca, della Repubblica di
Estonia, della Repubblica di Cipro, della Repubblica di Lettonia, della Repubblica di Lituania, della
Repubblica di Ungheria, della Repubblica di Malta, della Repubblica di Polonia, della Repubblica di
Slovenia e della Repubblica slovacca di cui all'articolo IV-437, paragrafo 2, lettera e) della Costituzione
sono divenuti effettivi, alle condizioni previste da detti trattati, a decorrere dal 1o maggio 2004.
Articolo 3
1. Le disposizioni dell'acquis di Schengen integrate nell'ambito dell'Unione dal protocollo allegato al
trattato che adotta una Costituzione per l'Europa (in appresso denominato «protocollo di Schengen»),
gli atti basati sul medesimo o ad esso altrimenti connessi, elencati nell'allegato I, dell'atto di adesione
del 16 aprile 2003, così come gli altri atti di tale tipo adottati anteriormente al 1o maggio 2004 sono
vincolanti e si applicano nei nuovi Stati membri a decorrere dal 1o maggio 2004.
2. Le disposizioni dell'acquis di Schengen integrate nell'ambito dell'Unione e gli atti basati su detto
acquis o ad esso altrimenti connessi non rientranti nel paragrafo 1, pur essendo vincolanti per i nuovi
Stati membri a decorrere dal 1o maggio 2004, si applicano in un nuovo Stato membro solo in virtù
di una decisione europea, adottata dal Consiglio a tal fine, dopo aver verificato, conformemente alle
procedure di valutazione Schengen applicabili, il rispetto dei necessari requisiti per l'applicazione di
tutte le parti dell'acquis in questione in tale nuovo Stato membro.
Il Consiglio, previa consultazione del Parlamento europeo, adotta la sua decisione deliberando
all'unanimità dei suoi membri che rappresentano i governi degli Stati membri in relazione ai quali
sono già state attuate le disposizioni di cui al presente paragrafo e del rappresentante del governo
dello Stato membro in relazione al quale occorre attuare tali disposizioni. I membri del Consiglio che
954374_TRAITE_IT_301_350 06-01-2005 08:21 Pagina 305
306 Parte IV
rappresentano i governi dell'Irlanda e del Regno Unito di Gran Bretagna e d'Irlanda del Nord
partecipano a tale decisione nella misura in cui essa si riferisce a disposizioni dell'acquis di Schengen e
ad atti basati su di esso, o ad esso altrimenti connessi, di cui detti Stati membri sono parti.
3. Gli accordi conclusi dal Consiglio ai sensi dell'articolo 6 del protocollo di Schengen sono
vincolanti per i nuovi Stati membri a decorrere dal 1o maggio 2004.
4. I nuovi Stati membri devono, relativamente alle convenzioni o agli strumenti nei settori della
giustizia e degli affari interni, che sono indissociabili dal conseguimento degli obiettivi del trattato
sull'Unione europea:
a) aderire a quelli che, al 1o maggio 2004, sono stati aperti alla firma degli Stati membri attuali,
nonché a quelli che sono stati elaborati dal Consiglio in conformità del titolo VI del trattato UE e
raccomandati agli Stati membri per l'adozione;
b) adottare disposizioni di carattere amministrativo e di altra natura, quali quelle già adottate al 1o
maggio 2004 dagli Stati membri attuali o dal Consiglio, per agevolare la cooperazione pratica tra
le istituzioni e le organizzazioni degli Stati membri che operano nei settori della giustizia e degli
affari interni.
Articolo 4
Ciascun nuovo Stato membro partecipa all'Unione economica e monetaria a decorrere dal 1o maggio
2004 quale Stato membro con deroga ai sensi dell'articolo III-197 della Costituzione.
Articolo 5
1. I nuovi Stati membri, che hanno aderito con l'atto di adesione del 16 aprile 2003 alle decisioni
ed agli accordi adottati dai rappresentanti dei governi degli Stati membri, riuniti in sede di Consiglio,
devono aderire a ogni altro accordo concluso dagli Stati membri attuali relativo al funzionamento
dell'Unione o che sia connesso alla sua sfera di attività.
2. I nuovi Stati membri devono aderire, a condizione che siano ancora in vigore, alle convenzioni
di cui all'articolo 293 del trattato CE e alle convenzioni indissociabili dal conseguimento degli
obiettivi del trattato CE, nonché ai protocolli relativi all'interpretazione di tali convenzioni da parte
della Corte di giustizia delle Comunità europee, firmati dagli Stati membri attuali e avviare a tal fine
negoziati con questi ultimi per apportarvi i necessari adattamenti.
Articolo 6
1. I nuovi Stati membri devono aderire, alle condizioni previste dal presente protocollo, agli accordi
o alle convenzioni conclusi o provvisoriamente applicati dagli Stati membri attuali congiuntamente
all'Unione o alla Comunità europea dell'energia atomica, nonché agli accordi conclusi da questi Stati
che siano connessi a tali accordi o convenzioni.
954374_TRAITE_IT_301_350 06-01-2005 08:21 Pagina 306
Trattato che adotta una Costituzione per l'Europa 307
L'adesione dei nuovi Stati membri agli accordi o alle convenzioni di cui al successivo paragrafo 4,
nonché agli accordi con la Bielorussia, la Cina, il Cile, il Mercosur e la Svizzera conclusi o firmati dalla
Comunità congiuntamente ai propri Stati membri attuali è approvata tramite un protocollo a tali
accordi o convenzioni concluso tra il Consiglio che delibera all'unanimità a nome degli Stati membri,
e il paese o i paesi terzi o l'organizzazione internazionale interessati. Tale procedura lascia
impregiudicate le competenze proprie dell'Unione e della Comunità europea dell'energia atomica e
non incide sulla ripartizione dei poteri tra le stesse e gli Stati membri per quanto riguarda la
conclusione di tali accordi in futuro od ogni altra modifica non connessa all'adesione. La
Commissione negozia tali protocolli a nome degli Stati membri in base alle direttive di negoziato
approvate dal Consiglio, che delibera all'unanimità, e in consultazione con un comitato composto dai
rappresentanti degli Stati membri. Essa presenta un progetto dei protocolli al Consiglio per la
conclusione.
2. Con l'adesione agli accordi e alle convenzioni di cui al paragrafo 1, i nuovi Stati membri
acquistano gli stessi diritti e obblighi che ne derivano per gli Stati membri attuali.
3. I nuovi Stati membri devono aderire, alle condizioni stabilite nel presente protocollo, all'accordo
sullo Spazio economico europeo (1), conformemente all'articolo 128 dell'accordo stesso.
4. A decorrere dal 1o maggio 2004 e in attesa, se del caso, della conclusione dei necessari protocolli
di cui al paragrafo 1, i nuovi Stati membri applicano le disposizioni degli accordi conclusi dagli Stati
membri attuali, congiuntamente alla Comunità, con Algeria, Armenia, Azerbaigian, Bulgaria, Corea
del Sud, Croazia, Egitto, ex Repubblica iugoslava di Macedonia, Federazione russa, Georgia,
Giordania, Israele, Kazakstan, Kirghizistan, Libano, Marocco, Messico, Moldova, Romania, San
Marino, Siria, Sudafrica, Tunisia, Turchia, Turkmenistan, Ucraina e Uzbekistan e le disposizioni di altri
accordi conclusi congiuntamente dagli attuali Stati membri e dalla Comunità anteriormente al 1o
maggio 2004.
Qualsiasi adattamento dei suddetti accordi è soggetto alla conclusione di protocolli con le controparti
contraenti, conformemente al paragrafo 1, secondo comma. Qualora detti protocolli non siano stati
conclusi entro il 1o maggio 2004, l'Unione, la Comunità europea dell'energia atomica e gli Stati
membri, nell'ambito delle rispettive competenze, adottano i provvedimenti necessari per far fronte
alla situazione.
5. A decorrere dal 1o maggio 2004, i nuovi Stati membri applicano gli accordi tessili bilaterali
conclusi dalla Comunità con paesi terzi.
Le restrizioni quantitative applicate dall'Unione alle importazioni di prodotti tessili e di abbigliamento
sono adattate per tener conto dell'adesione dei nuovi Stati membri.
Qualora le modifiche degli accordi tessili bilaterali non siano entrate in vigore entro il 1o maggio
2004, l'Unione adatta secondo necessità le sue norme per l'importazione di prodotti tessili o di
abbigliamento da paesi terzi per tener conto dell'adesione dei nuovi Stati membri.
(1) GU L 1 del 3.1.1994, pag. 3.
954374_TRAITE_IT_301_350 06-01-2005 08:21 Pagina 307
308 Parte IV
6. Le restrizioni quantitative applicate dall'Unione alle importazioni di acciaio e prodotti derivati
sono adattate in base alle importazioni di prodotti siderurgici originari dei paesi fornitori interessati,
effettuate dai nuovi Stati membri negli anni immediatamente precedenti la firma del trattato di
adesione.
7. Gli accordi di pesca conclusi anteriormente al 1o maggio 2004 dai nuovi Stati membri con paesi
terzi sono gestiti dall'Unione.
I diritti ed obblighi che derivano per i nuovi Stati membri da detti accordi rimangono invariati
durante il periodo in cui le disposizioni di questi accordi sono provvisoriamente mantenute.
Non appena possibile, e comunque prima della scadenza degli accordi di cui al primo comma, il
Consiglio, su proposta della Commissione, adotta caso per caso le decisioni europee opportune per il
proseguimento delle attività di pesca che ne derivano, compresa la possibilità di proroga di taluni
accordi per periodi non superiori ad un anno.
8. Con effetto dal 1o maggio 2004, i nuovi Stati membri si ritirano dagli accordi di libero scambio
con paesi terzi, compreso l'Accordo centroeuropeo di libero scambio.
Nella misura in cui gli accordi tra uno o più nuovi Stati membri, da una parte, e uno o più paesi terzi,
dall'altra, siano incompatibili con gli obblighi derivanti dalla Costituzione, e in particolare dal
presente protocollo, il o i nuovi Stati membri adottano le misure appropriate per eliminare le
incompatibilità constatate. Qualora un nuovo Stato membro incontri difficoltà nell'adattare un
accordo concluso con uno o più paesi terzi prima dell'adesione, a norma dell'accordo si ritira dallo
stesso.
9. I nuovi Stati membri adottano le misure opportune per adeguare, se occorre, ai diritti e agli
obblighi derivanti dalla loro adesione all'Unione la propria posizione nei confronti delle
organizzazioni internazionali e degli accordi internazionali di cui sono parte anche l'Unione o la
Comunità europea dell'energia atomica o altri Stati membri.
Questi si ritireranno in particolare, al 1o maggio 2004 o il più presto possibile dopo tale data, dagli
accordi e dalle organizzazioni internazionali di pesca di cui anche l'Unione è parte, a meno che la
loro adesione non si riferisca a materie diverse dalla pesca.
Articolo 7
Gli atti adottati dalle istituzioni ai quali si riferiscono le disposizioni transitorie previste dal presente
protocollo conservano la loro natura giuridica; in particolare, rimangono applicabili le procedure per
la loro modifica.
Articolo 8
Le disposizioni dell'atto di adesione del 16 aprile 2003 che hanno per oggetto o per effetto di
abrogare o di modificare, a titolo non transitorio, atti adottati dalle istituzioni, dagli organi o dagli
organismi della Comunità o dell'Unione europea istituita dal trattato sull'Unione europea, quali
interpretati dalla Corte di giustizia delle Comunità europee e del Tribunale di primo grado, restano in
vigore fatta salva l'applicazione del secondo comma.
954374_TRAITE_IT_301_350 06-01-2005 08:21 Pagina 308
Trattato che adotta una Costituzione per l'Europa 309
Tali disposizioni hanno la stessa natura giuridica degli atti che hanno abrogato o modificato e sono
soggette alle stesse norme.
Articolo 9
I testi degli atti delle istituzioni degli organi o degli organismi della Comunità o dell'Unione europea
istituita dal trattato sull'Unione europea, nonché i testi degli atti della Banca centrale europea, adottati
anteriormente al 1o maggio 2004 e redatti in lingua ceca, estone, lettone, lituana, maltese, polacca,
slovacca, slovena e ungherese fanno fede, da tale data, alle stesse condizioni dei testi redatti e facenti
fede nelle altre lingue.
Articolo 10
Una legge europea del Consiglio può abrogare le disposizioni transitorie del presente protocollo
quando esse non siano più applicabili. Il Consiglio delibera all'unanimità previa consultazione del
Parlamento europeo.
Articolo 11
L'applicazione della Costituzione e degli atti adottati dalla istituzioni è soggetta, a titolo transitorio,
alle deroghe previste dal presente protocollo.
TITOLO II
DISPOSIZIONI PERMANENTI
Articolo 12
Gli adattamenti degli atti elencati nell'allegato III dell'atto di adesione del 16 aprile 2003, resi
necessari dall'adesione, sono effettuati conformemente agli orientamenti enunciati in detto allegato e
secondo la procedura e alle condizioni di cui all'articolo 36.
Articolo 13
Le misure elencate nell'allegato IV dell'atto di adesione del 16 aprile 2003 sono applicate alle
condizioni previste in detto allegato.
Articolo 14
Una legge europea del Consiglio può effettuare gli adattamenti delle disposizioni del presente
protocollo, relative alla politica agricola comune, che possono risultare necessari in seguito a una
modifica del diritto dell'Unione. Il Consiglio delibera all'unanimità previa consultazione del
Parlamento europeo.
954374_TRAITE_IT_301_350 06-01-2005 08:21 Pagina 309
310 Parte IV
TITOLO III
DISPOSIZIONI TEMPORANEE
Articolo 15
Gli atti elencati negli allegati V, VI, VII, VIII, IX, X, XI, XII, XIII e XIV dell'atto di adesione del 16 aprile
2003 si applicano nei confronti dei nuovi Stati membri alle condizioni previste in tali allegati.
Articolo 16
1. Le entrate denominate «dazi della tariffa doganale comune e altri dazi», di cui all'articolo 2,
paragrafo 1, lettera b) della decisione 2000/597/CE, Euratom del Consiglio, del 29 settembre 2000,
relativa al sistema delle risorse proprie delle Comunità europee (1), o alla disposizione corrispondente
in ogni decisione che la sostituisca, comprendono i dazi doganali calcolati applicando le aliquote
risultanti dalla tariffa doganale comune e le aliquote risultanti da qualsiasi preferenza tariffaria
applicata dall'Unione negli scambi dei nuovi Stati membri con i paesi terzi.
2. Per l'anno 2004 l'imponibile IVA armonizzato e la base dell'RNL (reddito nazionale lordo), di cui
all'articolo 2, paragrafo 1, lettere c) e d) della decisione 2000/597/CE, Euratom di ciascun nuovo Stato
membro sono pari a due terzi della base annua. Anche la base dell'RNL di ciascun nuovo Stato
membro da considerare per il calcolo del finanziamento della correzione degli squilibri di bilancio
accordata al Regno Unito, di cui all'articolo 5, paragrafo 1 della decisione 2000/597/CE, Euratom è
pari a due terzi della base annua.
3. Ai fini della determinazione dell'aliquota congelata per il 2004 di cui all'articolo 2, paragrafo 4,
lettera b) della decisione 2000/597/CE, Euratom gli imponibili IVA ridotti dei nuovi Stati membri
sono calcolati sulla base di due terzi dei loro imponibili IVA non ridotti e di due terzi del loro RNL.
Articolo 17
1. Il bilancio dell'Unione per l'esercizio finanziario 2004 è stato adattato, per tener conto
dell'adesione dei nuovi Stati membri, tramite un bilancio rettificativo con effetto al 1o maggio 2004.
2. I dodici dodicesimi mensili delle risorse basate sull'IVA e sull'RNL che i nuovi Stati membri
devono corrispondere a titolo del bilancio rettificativo di cui al paragrafo 1, nonché l'adeguamento
retroattivo dei dodicesimi mensili per il periodo gennaioaprile 2004 che si applicano solo agli attuali
Stati membri, sono convertiti in ottavi da richiedere nel periodo maggiodicembre 2004. Anche gli
adeguamenti retroattivi derivanti da ogni successivo bilancio rettificativo adottato nel 2004 sono
convertiti in parti uguali da richiedere nel restante periodo dell'anno.
(1) GU L 253 del 7.10.2000, pag. 42.
954374_TRAITE_IT_301_350 06-01-2005 08:21 Pagina 310
Trattato che adotta una Costituzione per l'Europa 311
Articolo 18
Il primo giorno lavorativo di ogni mese l'Unione versa alla Repubblica ceca, a Cipro, a Malta e alla
Slovenia, a titolo delle spese del bilancio dell'Unione, un ottavo nel 2004, a decorrere dal 1o maggio
2004, e un dodicesimo nel 2005 e nel 2006 dei seguenti importi di compensazione finanziaria
temporanea:
(milioni di euro, prezzi 1999)
2004 2005 2006
Repubblica ceca 125,4 178,0 85,1
Cipro 68,9 119,2 112,3
Malta 37,8 65,6 62,9
Slovenia 29,5 66,4 35,5
Articolo 19
Il primo giorno lavorativo di ogni mese l'Unione versa alla Repubblica ceca, all'Estonia, a Cipro, alla
Lettonia, alla Lituania, all'Ungheria, a Malta, alla Polonia, alla Slovenia e alla Slovacchia, a titolo delle
spese del bilancio dell'Unione, un ottavo nel 2004, a decorrere dal 1o maggio 2004, e un dodicesimo
nel 2005 e nel 2006 dei seguenti importi di uno strumento forfettario speciale per i flussi di
tesoreria:
(milioni di euro, prezzi 1999)
2004 2005 2006
Repubblica ceca 174,7 91,55 91,55
Estonia 15,8 2,90 2,90
Cipro 27,7 5,05 5,05
Lettonia 19,5 3,40 3,40
Lituania 34,8 6,30 6,30
Ungheria 155,3 27,95 27,95
Malta 12,2 27,15 27,15
Polonia 442,8 550,00 450,00
Slovenia 65,4 17,85 17,85
Slovacchia 63,2 11,35 11,35
954374_TRAITE_IT_301_350 06-01-2005 08:21 Pagina 311
312 Parte IV
Nel calcolare la ripartizione dei fondi a finalità strutturale per gli anni 2004, 2005 e 2006 si è tenuto
conto degli importi di 1 miliardo di euro per la Polonia e di 100 milioni di euro per la Repubblica
ceca compresi nello strumento forfettario speciale per i flussi di tesoreria.
Articolo 20
1. I nuovi Stati membri sottoelencati versano i seguenti importi al Fondo di ricerca carbone e
acciaio di cui alla decisione 2002/234/CECA dei rappresentanti dei governi degli Stati membri riuniti
in sede di Consiglio, del 27 febbraio 2002, in merito alle conseguenze finanziarie della scadenza del
trattato CECA e al Fondo di ricerca del carbone e dell'acciaio (1):
(milioni di euro, prezzi attuali)
Repubblica ceca 39,88
Estonia 2,50
Lettonia 2,69
Ungheria 9,93
Polonia 92,46
Slovenia 2,36
Slovacchia 20,11
2. I contributi al Fondo di ricerca carbone e acciaio sono corrisposti, a partire dal 2006, in quattro
rate da versare il primo giorno lavorativo del primo mese di ogni anno, nelle seguenti percentuali:
2006: 15 %
2007: 20 %
2008: 30 %
2009: 35 %
Articolo 21
1. Salvo se diversamente previsto nel presente protocollo, dopo il 31 dicembre 2003 non sono
assunti impegni finanziari a favore dei nuovi Stati membri nell'ambito del programma Phare (2), del
programma Phare di cooperazione transfrontaliera (3), dei fondi di preadesione a favore di Cipro e
Malta (4), del programma ISPA (5) e del programma Sapard (6). I nuovi Stati membri ricevono lo
(1) GU L 79 del 22.3.2002, pag. 42.
(2) Regolamento (CEE) n. 3906/89 (GU L 375 del 23.12.1989, pag. 11).
(3) Regolamento (CE) n. 2760/98 (GU L 345 del 19.12.1998, pag. 49).
(4) Regolamento (CE) n. 555/2000 (GU L 68 del 16.3.2000, pag. 3).
(5) Regolamento (CE) n. 1267/1999 (GU L 161 del 26.6.1999, pag. 73).
(6) Regolamento (CE) n. 1268/1999 (GU L 161 del 26.6.1999, pag. 87).
954374_TRAITE_IT_301_350 06-01-2005 08:21 Pagina 312
Trattato che adotta una Costituzione per l'Europa 313
stesso trattamento degli Stati membri attuali per quanto riguarda le spese nell'ambito delle prime tre
rubriche delle prospettive finanziarie, come definito nell'accordo interistituzionale del 6 maggio
1999 (1), a decorrere dal 1o gennaio 2004, salvo le singole precisazioni ed eccezioni indicate in
prosieguo o altrimenti previste nel presente protocollo. Gli stanziamenti supplementari massimi per
le rubriche 1, 2, 3 e 5 delle prospettive finanziarie, concernenti l'allargamento, sono fissati
nell'allegato XV dell'atto di adesione del 16 aprile 2003. Tuttavia, non può essere assunto alcun
impegno finanziario in base al bilancio 2004 per qualsiasi programma o agenzia prima dell'effettiva
adesione del nuovo Stato membro interessato.
2. Il paragrafo 1 non si applica alle spese nell'ambito del Fondo europeo agricolo di orientamento e
garanzia, sezione Garanzia, a norma dell'articolo 2, paragrafi 1 e 2, e dell'articolo 3, paragrafo 3 del
regolamento (CE) n. 1258/1999 del Consiglio, del 17 maggio 1999, relativo al finanziamento della
politica agricola comune (2), che diventeranno ammissibili al finanziamento comunitario solo a
decorrere dal 1o maggio 2004, conformemente all'articolo 2 del presente protocollo.
Tuttavia, il paragrafo 1 si applica alle spese destinate allo sviluppo rurale finanziate dal Fondo
europeo agricolo di orientamento e garanzia, sezione Garanzia, a norma dell'articolo 47 bis del
regolamento (CE) n. 1257/1999 del Consiglio, del 17 maggio 1999, sul sostegno allo sviluppo rurale
da parte del Fondo europeo agricolo di orientamento e di garanzia (FEAOG) e che modifica ed abroga
taluni regolamenti (3), fatte salve le condizioni stabilite nella modifica di tale regolamento di cui
all'allegato II dell'atto di adesione del 16 aprile 2003.
3. Fatto salvo il paragrafo 1, ultima frase, a decorrere dal 1o gennaio 2004, i nuovi Stati membri
partecipano ai programmi e alle agenzie dell'Unione negli stessi termini e alle stesse condizioni validi
per gli Stati membri attuali, con finanziamento dal bilancio generale dell'Unione.
4. Qualora si rendano necessarie misure per agevolare la transizione dal regime precedente
l'adesione a quello risultante dall'applicazione del presente articolo, la Commissione adotta le misure
del caso.
Articolo 22
1. A decorrere dal 1o maggio 2004, le gare d'appalto, le aggiudicazioni, l'esecuzione dei contratti e i
pagamenti a titolo di assistenza di preadesione nell'ambito del programma Phare, del programma
Phare di cooperazione transfrontaliera e dei fondi di preadesione a favore di Cipro e Malta sono gestiti
dalle agenzie esecutive nei nuovi Stati membri.
La Commissione adotta decisioni europee per derogare al controllo ex ante della Commissione sulle
gare d'appalto e le aggiudicazioni, in base ad una valutazione positiva del sistema di attuazione
decentrato esteso (EDIS) in conformità dei criteri e delle condizioni stabiliti nell'allegato del
(1) Accordo interistituzionale del 6 maggio 1999 tra il Parlamento europeo, il Consiglio e la Commissione sulla disciplina di bilancio e il
miglioramento della procedura di bilancio (GU C 172 del 18.6.1999, pag. 1).
(2) GU L 160 del 26.6.1999, pag. 103.
(3) GU L 160 del 26.6.1999, pag. 80.
954374_TRAITE_IT_301_350 06-01-2005 08:21 Pagina 313
314 Parte IV
regolamento (CE) n. 1266/1999 del Consiglio, del 21 giugno 1999, sul coordinamento dell'assistenza
ai paesi candidati nel quadro della strategia di preadesione e che modifica il regolamento (CEE) n.
3906/89 (1).
Se tali decisioni sulla deroga al controllo ex ante non sono state prese anteriormente al 1o maggio
2004, qualsiasi contratto firmato nel periodo compreso tra il 1o maggio 2004 e la data in cui la
Commissione prende le decisioni è inammissibile all'assistenza di preadesione.
Tuttavia, se le decisioni della Commissione di derogare al controllo ex ante sono state ritardate oltre il
1o maggio 2004 per motivi non riconducibili alle autorità di un nuovo Stato membro, la
Commissione può accettare, in via eccezionale e in casi debitamente giustificati, che i contratti firmati
nel periodo compreso fra il 1o maggio 2004 e la data di adozione di tali decisioni siano ammissibili
all'assistenza di preadesione e che l'applicazione di quest'ultima prosegua per un periodo limitato,
fatto salvo il controllo ex ante della Commissione sulle gare d'appalto e le aggiudicazioni.
2. Gli impegni di bilancio globali stabiliti anteriormente al 1o maggio 2004 in base agli strumenti
finanziari di preadesione di cui al paragrafo 1, compresi la conclusione e la registrazione di singoli
impegni giuridici successivi e i pagamenti effettuati dopo il 1o maggio 2004, continuano ad essere
disciplinati dalle norme e dalle regole degli strumenti finanziari di preadesione e ad essere imputati ai
capitoli di bilancio corrispondenti fino alla chiusura dei programmi e progetti in questione. In deroga
a quanto precede, le procedure relative ad appalti pubblici avviate dopo il 1o maggio 2004 sono
espletate in conformità degli atti pertinenti dell'Unione.
3. L'ultima programmazione per l'assistenza di preadesione di cui al paragrafo 1 è effettuata
nell'ultimo anno civile completo precedente il 1o maggio 2004. I contratti relativi alle azioni a titolo
di tali programmi dovranno essere assegnati entro i due anni successivi e gli esborsi dovranno essere
effettuati come previsto nel protocollo finanziario (2), di norma entro la fine del terzo anno
successivo all'impegno. Non è concessa alcuna proroga del periodo per l'assegnazione dei contratti.
Proroghe limitate della durata possono essere concesse per gli esborsi, in via eccezionale e in casi
debitamente giustificati.
4. Ai fini della necessaria soppressione graduale degli strumenti finanziari di preadesione di cui al
paragrafo 1 nonché del programma ISPA e ai fini di una transizione fluida dalle norme applicabili
anteriormente al 1o maggio 2004 al regime successivo a tale data, la Commissione può prendere tutte
le misure idonee ad assicurare che nei nuovi Stati membri resti il personale statutario necessario per
un periodo massimo di quindici mesi dopo il 1o maggio 2004.
Per la durata di tale periodo i funzionari che anteriormente al 1o maggio 2004 coprivano posti nei
nuovi Stati membri e devono restarvi anche dopo tale data beneficiano in via eccezionale delle stesse
condizioni finanziarie e materiali applicate dalla Commissione anteriormente al 1o maggio 2004 in
conformità dell'allegato X dello statuto dei funzionari delle Comunità europee e del regime
(1) GU L 232 del 2.9.1999, pag. 34.
(2) Come previsto negli orientamenti per l'attuazione del programma Phare [SEC (1999) 1596, aggiornato il 6.9.2002 con C 3303/2].
954374_TRAITE_IT_301_350 06-01-2005 08:21 Pagina 314
Trattato che adotta una Costituzione per l'Europa 315
applicabile agli altri agenti di tali Comunità, di cui al regolamento (CEE, Euratom, CECA) n. 259/
68 (1). Per tutto il 2004 e sino a fine luglio 2005, le spese amministrative, compresa la retribuzione di
altri membri del personale, indotte dalla gestione dell'assistenza di preadesione sono coperte dalla
linea relativa alle spese di complemento per azioni (ex parte B del bilancio) o da linee equivalenti per
quanto riguarda gli strumenti finanziari di cui al paragrafo 1 e il programma ISPA, dei rispettivi
bilanci di preadesione.
5. Nel caso in cui un progetto approvato ai sensi del regolamento (CE) n. 1258/1999 non possa più
essere finanziato a titolo di detto strumento, esso può essere integrato nella pianificazione dello
sviluppo rurale ed essere finanziato nel quadro del Fondo europeo agricolo di orientamento e
garanzia. Se a tal fine risultano necessarie specifiche misure transitorie, esse sono adottate dalla
Commissione secondo le procedure stabilite all'articolo 50, paragrafo 2 del regolamento (CE) n.
1260/1999 del Consiglio, del 21 giugno 1999, recante disposizioni generali sui Fondi strutturali (2).
Articolo 23
1. Fra il 1o maggio 2004 e la fine del 2006, l'Unione fornisce ai nuovi Stati membri un'assistenza
finanziaria temporanea, in appresso «strumento di transizione», per sviluppare e rafforzare la loro
capacità amministrativa di attuare e applicare il diritto dell'Unione e della Comunità europea
dell'energia atomica e per promuovere lo scambio di migliori prassi inter pares.
2. L'assistenza è volta a rispondere all'esigenza persistente di rafforzare la capacità istituzionale in
taluni settori attraverso azioni che non possono essere finanziate dai fondi a finalità strutturale,
segnatamente nei seguenti settori:
a) giustizia e affari interni (rafforzamento del sistema giudiziario, controlli alle frontiere esterne,
strategia anticorruzione, rafforzamento delle capacità in materia di applicazione della legge);
b) controllo finanziario;
c) tutela degli interessi finanziari dell'Unione e della Comunità europea dell'energia atomica e lotta
contro la frode;
d) mercato interno, compresa l'unione doganale;
e) ambiente;
f) servizi veterinari e sviluppo della capacità amministrativa in relazione alla sicurezza alimentare;
g) strutture amministrative e di controllo per lo sviluppo rurale e l'agricoltura, compreso il sistema
integrato di gestione e di controllo (SIGC);
(1) GU L 56 del 4.3.1968, pag. 1.
(2) GU L 161 del 26.6.1999, pag. 1.
954374_TRAITE_IT_301_350 06-01-2005 08:21 Pagina 315
316 Parte IV
h) sicurezza nucleare (rafforzamento dell'efficacia e della competenza delle autorità per la sicurezza
nucleare e dei relativi organismi di supporto tecnico, nonché degli organismi addetti alla gestione
dei rifiuti radioattivi);
i) statistiche;
j) rafforzamento della pubblica amministrazione in base alle esigenze individuate nella relazione
globale di controllo della Commissione non coperte dai fondi a finalità strutturale.
3. L'assistenza fornita nel quadro dello strumento di transizione è decisa secondo la procedura di
cui all'articolo 8 del regolamento (CEE) n. 3906/89 del Consiglio, del 18 dicembre 1989, relativo
all'aiuto economico a favore di taluni paesi dell'Europa centrale e orientale (1).
4. Il programma è attuato in conformità dell'articolo 53, paragrafo 1, lettere a) e b), del
regolamento finanziario applicabile al bilancio generale delle Comunità europee (2) o alla legge
europea che lo sostituisce. Per i progetti di gemellaggio fra pubbliche amministrazioni volti allo
sviluppo istituzionale, continua ad applicarsi la procedura di invito a presentare proposte attraverso la
rete di punti di contatto negli Stati membri attuali, come stabilito dagli accordi quadro conclusi con
detti Stati ai fini dell'assistenza preadesione.
Gli stanziamenti di impegno per lo strumento di transizione, ai prezzi del 1999, ammontano a 200
milioni di euro nel 2004, a 120 milioni di euro nel 2005 e a 60 milioni di euro nel 2006. Gli
stanziamenti annuali sono autorizzati dall'autorità di bilancio nei limiti delle prospettive finanziarie
definite dall'accordo interistituzionale del 6 maggio 1999.
Articolo 24
1. È istituito uno strumento Schengen a carattere temporaneo allo scopo di aiutare gli Stati membri
beneficiari a finanziare, fra il 1o maggio 2004 e la fine del 2006, azioni alle nuove frontiere esterne
dell'Unione per l'attuazione dell'acquis di Schengen e il controllo di tali frontiere.
Per rimediare alle carenze individuate nei preparativi della partecipazione a Schengen, in virtù dello
strumento Schengen sono ammissibili al finanziamento i seguenti tipi di azione:
a) investimenti per la costruzione, la ristrutturazione o il miglioramento delle infrastrutture per
l'attraversamento delle frontiere e degli edifici connessi;
b) investimenti per qualsiasi tipo di attrezzatura operativa (p. es. apparecchi di laboratorio,
strumenti di rilevazione, hardware e software per il Sistema d'informazione Schengen-SIS II,
mezzi di trasporto);
c) formazione delle guardie di frontiera;
(1) GU L 375 del 23.12.1989, pag. 11.
(2) Regolamento (CE, Euratom) n. 1605/2002 (GU L 248 del 16.9.2002, pag. 1).
954374_TRAITE_IT_301_350 06-01-2005 08:21 Pagina 316
Trattato che adotta una Costituzione per l'Europa 317
d) sostegno per i costi logistici e operativi.
2. In virtù dello strumento Schengen, agli Stati membri beneficiari elencati in appresso sono messi
a disposizione, sotto forma di pagamento forfettario non rimborsabile, gli importi seguenti:
(milioni di euro, prezzi 1999)
2004 2005 2006
Estonia 22,90 22,90 22,90
Lettonia 23,70 23,70 23,70
Lituania 44,78 61,07 29,85
Ungheria 49,30 49,30 49,30
Polonia 93,34 93,33 93,33
Slovenia 35,64 35,63 35,63
Slovacchia 15,94 15,93 15,93
3. Gli Stati membri beneficiari sono responsabili della scelta e dell'attuazione delle singole
operazioni in conformità del presente articolo. È inoltre loro responsabilità coordinare l'impiego
dello strumento con l'assistenza fornita da altri strumenti dell'Unione e garantire che l'impiego sia
compatibile con le politiche e le misure dell'Unione nonché con il regolamento finanziario
applicabile al bilancio generale delle Comunità europee o la legge europea che lo sostituisce.
I pagamenti forfettari non rimborsabili sono utilizzati entro tre anni dal primo pagamento e tutti i
fondi inutilizzati o spesi ingiustificatamente sono recuperati dalla Commissione. Entro sei mesi dalla
scadenza di tale periodo di tre anni, gli Stati membri beneficiari presentano una relazione esauriente
sull'esecuzione finanziaria dei pagamenti forfettari non rimborsabili, corredata di una dichiarazione
giustificativa della spesa.
Lo Stato membro beneficiario esercita tale responsabilità fatta salva la responsabilità della
Commissione in materia di esecuzione del bilancio dell'Unione e conformemente alle disposizioni
di detto regolamento finanziario o della legge europea che lo sostituisce applicabili alle modalità di
gestione decentrate.
4. La Commissione conserva il diritto di verifica, attraverso l'Ufficio per la lotta antifrode (OLAF).
La Commissione e la Corte dei conti possono anche svolgere controlli sul posto secondo le procedure
del caso.
5. La Commissione può adottare qualsiasi provvedimento tecnico necessario al funzionamento
dello strumento di Schengen.
Articolo 25
Gli importi di cui agli articoli 18, 19, 23 e 24 sono adeguati ogni anno nel quadro dell'adeguamento
tecnico di cui al punto 15 dell'accordo interistituzionale del 6 maggio 1999.
954374_TRAITE_IT_301_350 06-01-2005 08:22 Pagina 317
318 Parte IV
Articolo 26
1. Entro un periodo massimo di tre anni a decorrere dal 1o maggio 2004, in caso di difficoltà gravi
di un settore di attività economica suscettibili di protrarsi, come anche in caso di difficoltà che
possano arrecare grave perturbazione alla situazione economica di una data regione, un nuovo Stato
membro può chiedere di essere autorizzato a adottare misure di salvaguardia che consentano di
ristabilire la situazione e di adattare il settore interessato all'economia del mercato interno.
Nelle stesse circostanze, qualsiasi Stato membro attuale può chiedere di essere autorizzato a adottare
misure di salvaguardia nei confronti di uno o più nuovi Stati membri.
2. Su richiesta dello Stato interessato, la Commissione, con procedura d'urgenza, adotta i
regolamenti europei o le decisioni europee che stabiliscono le misure di salvaguardia che ritiene
necessarie, precisandone le condizioni e le modalità d'applicazione.
In caso di difficoltà economiche gravi e su richiesta esplicita dello Stato membro interessato, la
Commissione delibera entro cinque giorni lavorativi dal ricevimento della richiesta, corredata dei
pertinenti elementi di informazione. Le misure così decise sono applicabili immediatamente, tengono
conto degli interessi di tutte le parti coinvolte e non comportano controlli alle frontiere.
3. Le misure autorizzate ai sensi del paragrafo 2 possono comportare deroghe alle norme della
Costituzione, e in particolare al presente protocollo, nei limiti e nei termini strettamente necessari per
raggiungere gli scopi contemplati dal paragrafo 1. Nella scelta di tali misure si dovrà accordare la
precedenza a quelle che turbino il meno possibile il funzionamento del mercato interno.
Articolo 27
Qualora un nuovo Stato membro non abbia osservato gli impegni assunti nell'ambito dei negoziati di
adesione, inclusi gli impegni in tutte le politiche settoriali inerenti alle attività economiche con effetti
transfrontalieri, recando o rischiando di arrecare così un grave pregiudizio al funzionamento del
mercato interno, la Commissione può, entro un periodo massimo di tre anni a decorrere dal 1o
maggio 2004, su richiesta motivata di uno Stato membro o di propria iniziativa, adottare
regolamenti europei o decisioni europee che stabiliscono le misure appropriate.
Tali misure sono proporzionate e la precedenza è accordata a quelle che turbino il meno possibile il
funzionamento del mercato interno e, se del caso, all'applicazione dei meccanismi di salvaguardia
settoriali esistenti. Tali misure di salvaguardia non possono essere invocate come mezzo di
discriminazione arbitraria o di restrizione dissimulata agli scambi tra Stati membri. Le misure non
sono mantenute oltre il tempo strettamente necessario e, in ogni caso, cessano di essere applicate una
volta attuato l'impegno pertinente. Possono tuttavia essere applicate oltre il periodo specificato nel
primo comma fino a che non siano adempiuti i pertinenti impegni. In risposta ai progressi compiuti
dal nuovo Stato membro interessato nell'adempimento dei propri impegni, la Commissione può
adeguare opportunamente le misure. La Commissione informa il Consiglio in tempo utile prima di
abrogare i regolamenti europei o le decisioni europee che stabiliscono le misure di salvaguardia e
tiene nel debito conto eventuali osservazioni del Consiglio al riguardo.
954374_TRAITE_IT_301_350 06-01-2005 08:22 Pagina 318
Trattato che adotta una Costituzione per l'Europa 319
Articolo 28
In caso di carenze gravi o di rischio imminente di carenze gravi da parte di un nuovo Stato membro
nel recepimento, nell'attuazione o nell'applicazione delle decisioni quadro o di altri pertinenti
impegni, strumenti di cooperazione e decisioni in materia di riconoscimento reciproco in materia
penale ai sensi del titolo VI del trattato sull'Unione europea nonché delle direttive e dei regolamenti in
materia di riconoscimento reciproco in materia civile ai sensi del titolo IV del trattato CE, e delle leggi
e leggi quadro europee adottate in base alle sezioni 3 e 4 del capo IV, titolo III, parte III della
Costituzione, la Commissione può, per un periodo massimo di tre anni a decorrere dal 1o maggio
2004, su richiesta motivata di uno Stato membro o di propria iniziativa, e dopo aver consultato gli
Stati membri, adottare i regolamenti europei o le decisioni europee che stabiliscono le misure
appropriate, definendone le condizioni e le modalità di applicazione.
Tali misure possono assumere la forma di una sospensione temporanea dell'applicazione delle
pertinenti disposizioni e decisioni nelle relazioni tra un nuovo Stato membro e uno o più altri Stati
membri, senza pregiudicare il proseguimento di una stretta cooperazione giudiziaria. Le misure non
sono mantenute oltre il tempo strettamente necessario e, in ogni caso, cessano di essere applicate una
volta posto rimedio alle carenze. Possono tuttavia essere applicate oltre il periodo specificato nel
primo comma finché tali carenze persistono. In risposta ai progressi compiuti dal nuovo Stato
membro interessato nel porre rimedio alle carenze individuate, la Commissione, previa consultazione
degli Stati membri, può adeguare opportunamente le misure. La Commissione informa il Consiglio in
tempo utile prima di revocare le misure di salvaguardia e tiene nel debito conto eventuali
osservazioni del Consiglio al riguardo.
Articolo 29
Al fine di non ostacolare il buon funzionamento del mercato interno, l'applicazione delle
disposizioni nazionali dei nuovi Stati membri durante i periodi transitori di cui agli allegati da V a XIV
dell'atto di adesione del 16 aprile 2003 non deve condurre a controlli di frontiera tra gli Stati
membri.
Articolo 30
Qualora siano necessarie misure transitorie per facilitare il passaggio dal regime esistente nei nuovi
Stati membri a quello risultante dall'applicazione della politica agricola comune alle condizioni
stabilite dal presente protocollo, tali misure sono adottate dalla Commissione secondo la procedura
prevista dall'articolo 42, paragrafo 2 del regolamento (CE) n. 1260/2001 del Consiglio, del 19 giugno
2001, relativo all'organizzazione comune dei mercati nel settore dello zucchero (1) o, a seconda dei
casi, dagli articoli corrispondenti degli altri regolamenti relativi all'organizzazione comune dei
mercati agricoli o delle leggi europee che li sostituiscono, ovvero secondo la pertinente procedura
determinata dalla legislazione applicabile. Le misure transitorie di cui al presente articolo possono
essere adottate in un periodo di tre anni a decorrere dal 1o maggio 2004 e la loro applicazione è
limitata a tale periodo. Una legge europea del Consiglio può prorogare detto periodo. Il Consiglio
delibera all'unanimità, previa consultazione del Parlamento europeo.
(1) GU L 178 del 30.6.2001, pag. 1.
954374_TRAITE_IT_301_350 06-01-2005 08:22 Pagina 319
320 Parte IV
Articolo 31
Qualora siano necessarie misure transitorie per facilitare il passaggio dal regime esistente nei nuovi
Stati membri a quello risultante dall'applicazione della normativa dell'Unione nel settore veterinario e
fitosanitario, tali misure sono adottate dalla Commissione secondo la pertinente procedura
determinata dalla legislazione applicabile. Dette misure sono adottate in un periodo di tre anni a
decorrere dal 1o maggio 2004 e la loro applicazione è limitata a tale periodo.
Articolo 32
1. Per i Comitati, i gruppi e gli altri enti elencati nell'allegato XVI dell'atto di adesione del 16 aprile
2003 il mandato dei nuovi membri scade contemporaneamente a quello dei membri che sono in
carica al 1o maggio 2004.
2. Il mandato dei nuovi membri dei Comitati e dei gruppi istituiti dalla Commissione, elencati
nell'allegato XVII dell'atto di adesione del 16 aprile 2003, scade contemporaneamente a quello dei
membri che sono in carica al 1o maggio 2004.
TITOLO IV
APPLICABILITÀ DEGLI ATTI DELLE ISTITUZIONI
Articolo 33
A decorrere dal 1o maggio 2004 i nuovi Stati membri sono considerati come destinatari delle
direttive e delle decisioni ai sensi dell'articolo 249 del trattato CE e dell'articolo 161 del trattato CEEA,
purché tali direttive e decisioni siano state notificate a tutti gli Stati membri attuali. Fatta eccezione
per le direttive e le decisioni che entrano in vigore ai sensi dell'articolo 254, paragrafi 1 e 2 del
trattato CE, i nuovi Stati membri sono considerati come aventi ricevuto notifica di tali direttive e
decisioni al 1o maggio 2004.
Articolo 34
I nuovi Stati membri mettono in vigore le misure necessarie per conformarsi, a decorrere dal 1o
maggio 2004, alle disposizioni delle direttive e delle decisioni, ai sensi dell'articolo 249 del trattato CE
e dell'articolo 161 del trattato CEEA, a meno che un altro termine sia previsto negli allegati di cui
all'articolo 15 o in altre disposizioni del presente protocollo.
Articolo 35
Salvo disposizioni contrarie, il Consiglio, su proposta della Commissione, adotta i regolamenti
europei o le decisioni europee necessari per l'applicazione delle disposizioni contenute negli allegati
III e IV dell'atto di adesione del 16 aprile 2003 e citate negli articoli 12 e 13 del presente protocollo.
954374_TRAITE_IT_301_350 06-01-2005 08:22 Pagina 320
Trattato che adotta una Costituzione per l'Europa 321
Articolo 36
1. Quando gli atti delle istituzioni anteriormente al 1o maggio 2004 richiedono adattamenti in
conseguenza dell'adesione e gli adattamenti necessari non sono contemplati dal presente protocollo,
detti adattamenti sono effettuati secondo la procedura di cui al paragrafo 2. Essi entrano in vigore dal
1o maggio 2004.
2. Il Consiglio, su proposta della Commissione, o la Commissione, a seconda che gli atti iniziali
siano stati adottati dall'una o dall'altra di queste due istituzioni, adottano gli atti a tal fine necessari.
Articolo 37
Le disposizioni legislative, regolamentari e amministrative destinate ad assicurare, sul territorio dei
nuovi Stati membri, la protezione sanitaria delle popolazioni e dei lavoratori contro i pericoli
derivanti dalle radiazioni ionizzanti sono comunicate da questi Stati alla Commissione,
conformemente all'articolo 33 del trattato CEEA, entro tre mesi a decorrere dal 1o maggio 2004.
PARTE SECONDA
DISPOSIZIONI RELATIVE AI PROTOCOLLI
ALLEGATI ALL'ATTO DI ADESIONE DEL 16 APRILE 2003
TITOLO I
DISPOSIZIONI TRANSITORIE RELATIVE ALLA BANCA EUROPEA PER GLI INVESTIMENTI
Articolo 38
Il Regno di Spagna versa l'importo di 309 686 775 euro quale quota di capitale versato per
l'aumento del capitale da esso sottoscritto. Tale contributo è versato in otto rate uguali, esigibili il 30
settembre 2004, il 30 settembre 2005, il 30 settembre 2006, il 31 marzo 2007, il 30 settembre 2007,
il 31 marzo 2008, il 30 settembre 2008 e il 31 marzo 2009.
Il Regno di Spagna contribuisce in otto rate uguali, esigibili a tali date, alle riserve e alle provviste
equivalenti a riserve, nonché all'importo che deve ancora essere destinato alle riserve e provviste,
costituito dal saldo del conto profitti e perdite alla fine di aprile 2004, quali figurano nel bilancio
della Banca, in ragione degli importi che corrispondono al 4,1292 % delle riserve e provviste.
954374_TRAITE_IT_301_350 06-01-2005 08:22 Pagina 321
322 Parte IV
Articolo 39
A decorrere dal 1o maggio 2004, i nuovi Stati membri versano i seguenti importi, corrispondenti alla
loro quota del capitale versato a fronte del capitale sottoscritto, quale definito all'articolo 4 dello
statuto della Banca europea per gli investimenti:
Polonia 170 563 175 euro
Repubblica ceca 62 939 275 euro
Ungheria 59 543 425 euro
Slovacchia 21 424 525 euro
Slovenia 19 890 750 euro
Lituania 12 480 875 euro
Cipro 9 169 100 euro
Lettonia 7 616 750 euro
Estonia 5 882 000 euro
Malta 3 490 200 euro
Tali contributi sono versati in otto rate uguali, esigibili il 30 settembre 2004, il 30 settembre 2005, il
30 settembre 2006, il 31 marzo 2007, il 30 settembre 2007, il 31 marzo 2008, il 30 settembre 2008
e il 31 marzo 2009.
Articolo 40
I nuovi Stati membri contribuiscono in otto rate uguali, esigibili alle date di cui all'articolo 39, alle
riserve e alle provviste equivalenti a riserve, nonché all'importo che deve ancora essere destinato alle
riserve e provviste, costituito dal saldo del conto profitti e perdite alla fine di aprile 2004, quali
figurano nel bilancio della Banca europea per gli investimenti, in ragione degli importi che
corrispondono alle seguenti percentuali delle riserve e provviste:
Polonia 2,2742 %
Repubblica ceca 0,8392 %
Ungheria 0,7939 %
Slovacchia 0,2857 %
Slovenia 0,2652 %
Lituania 0,1664 %
Cipro 0,1223 %
Lettonia 0,1016 %
Estonia 0,0784 %
Malta 0,0465 %
954374_TRAITE_IT_301_350 06-01-2005 08:22 Pagina 322
Trattato che adotta una Costituzione per l'Europa 323
Articolo 41
Il capitale e i versamenti di cui agli articoli 38, 39 e 40 del presente titolo sono versati dal Regno di
Spagna e dai nuovi Stati membri in contanti in euro, salvo deroga decisa all'unanimità dal consiglio
dei governatori.
TITOLO II
DISPOSIZIONI RELATIVE ALLA RISTRUTTURAZIONE DELL'INDUSTRIA SIDERURGICA CECA
Articolo 42
1. Fatti salvi gli articoli III-167 e III-168 della Costituzione, gli aiuti di Stato concessi dalla
Repubblica ceca ai fini della ristrutturazione di parti specifiche dell'industria siderurgica ceca dal 1997
al 2003 sono ritenuti compatibili con il mercato interno a condizione che:
a) il periodo di cui all'articolo 8, paragrafo 4 del protocollo n. 2, sui prodotti contemplati dal
trattato CECA, dell'Accordo europeo che istituisce un'associazione tra le Comunità europee e i
loro Stati membri da una parte, e la Repubblica ceca, dall'altra (1), sia prorogato fino al 1o maggio
2004;
b) si rispetti, per tutto il periodo 2002-2006, quanto stabilito sul piano di ristrutturazione in base al
quale il protocollo di cui sopra è stato ampliato;
c) siano soddisfatte le condizioni stabilite nel presente titolo, e
d) non venga concesso alcun aiuto di Stato all'industria siderurgica ceca dopo il 1o maggio 2004.
2. La ristrutturazione del settore siderurgico ceco, come illustrato nei piani d'impresa specifici delle
società di cui all'allegato 1 del protocollo n. 2 dell'atto di adesione del 16 aprile 2003 (in appresso
denominate «società beneficiarie») e in conformità delle condizioni definite nel presente titolo, deve
essere completata entro il 31 dicembre 2006 (in appresso denominata «la fine del periodo di
ristrutturazione»).
3. Solo le società beneficiarie hanno diritto agli aiuti di Stato nel contesto del programma di
ristrutturazione della siderurgia ceca.
4. La società beneficiaria non può:
a) in caso di fusione con una società non compresa nell'allegato 1 del protocollo n. 2 dell'atto di
adesione del 16 aprile 2003 trasmettere il beneficio dell'aiuto concesso alla società beneficiaria
stessa;
(1) GU L 360 del 31.12.1994, pag. 2.
954374_TRAITE_IT_301_350 06-01-2005 08:22 Pagina 323
324 Parte IV
b) rilevare una qualsiasi società non compresa nell'allegato 1 del protocollo n. 2 dell'atto di adesione
del 16 aprile 2003 che sia dichiarata fallita nel periodo fino al 31 dicembre 2006.
5. Ogni privatizzazione successiva di una delle società beneficiarie rispetta le condizioni e i principi
concernenti la vitalità economica, gli aiuti di Stato e la riduzione di capacità definiti nel presente
titolo.
6. Gli aiuti totali alla ristrutturazione da concedere alle società beneficiarie sono determinati in
ragione degli elementi giustificativi contenuti nel piano approvato di ristrutturazione della siderurgia
ceca e nei piani individuali di impresa approvati dal Consiglio. Tuttavia l'aiuto pagato nel periodo
1997-2003 è limitato in ogni caso a un importo massimo di 14 147 425 201 CZK. Di questo
importo Nová Huť riceve un massimo di 5 700 075 201 CZK, Vítkovice Steel riceve un massimo di
8 155 350 000 CZK e Válcovny Plechu Frýdek Místek riceve un massimo di 292 000 000 CZK a
seconda dei requisiti fissati nel piano di ristrutturazione approvato. L'aiuto è concesso una sola volta.
Non vengono concessi ulteriori aiuti di Stato da parte della Repubblica ceca per ristrutturare
l'industria siderurgica ceca.
7. La riduzione netta di capacità che la Repubblica ceca deve conseguire per i prodotti finiti durante
il periodo 1997-2006 è di 590 000 tonnellate.
La riduzione di capacità è misurata solo sulla base della chiusura permanente degli impianti di
produzione, mediante distruzione fisica in modo che essi non possano essere rimessi in servizio. La
dichiarazione di fallimento di una società siderurgica non dà diritto alla riduzione di capacità.
Il succitato livello di riduzione netta di capacità, insieme ad altre riduzioni di capacità ritenute
necessarie nei programmi di ristrutturazione, è completato in conformità del calendario dell'allegato
2 del protocollo n. 2 dell'atto di adesione del 16 aprile 2003.
8. La Repubblica ceca rimuove le barriere commerciali nel mercato del carbone conformemente
all'acquis al momento dell'adesione, consentendo alle società siderurgiche ceche di ottenere l'accesso
al carbone a prezzi di mercato internazionali.
9. È attuato il piano di impresa a favore della società Nová Huť. In particolare:
a) lo stabilimento Vysoké Pece Ostrava entra a far parte del quadro organizzativo della Nová Huť
mediante acquisizione dell'intera proprietà. Per questa fusione occorre fissare un termine, insieme
all'attribuzione delle responsabilità per l'attuazione;
954374_TRAITE_IT_301_350 06-01-2005 08:22 Pagina 324
Trattato che adotta una Costituzione per l'Europa 325
b) le misure di ristrutturazione si focalizzano sui seguenti elementi:
i) la Nová Huť deve passare da un orientamento alla produzione ad un orientamento al mercato
e migliorare l'efficienza e l'efficacia della gestione, compresa una maggiore trasparenza dei
costi;
ii) la società deve riesaminare la sua gamma di prodotti e inserirsi in mercati aventi un valore
aggiunto più elevato;
iii) la Nová Huť deve effettuare, a breve scadenza dopo la firma del trattato di adesione, gli
investimenti necessari per giungere a una migliore qualità dei prodotti finiti;
c) è attuata una ristrutturazione dell'occupazione; entro il 31 dicembre 2006 sono raggiunti livelli
di produttività, in base ai dati consolidati delle società beneficiarie interessate, paragonabili a
quelli dei gruppi siderurgici dell'Unione;
d) la conformità al pertinente acquis comunitario nel settore della protezione dell'ambiente è
raggiunta al 1o maggio 2004, compresi i necessari investimenti contemplati nel piano di impresa.
Conformemente al piano di impresa sono altresì effettuati gli investimenti connessi all'IPPC
ritenuti necessari, affinché sia assicurato il rispetto, entro il 1o novembre 2007, della direttiva
96/61/CE del Consiglio, del 24 settembre 1996, sulla prevenzione e la riduzione integrate
dell'inquinamento (1).
10. È attuato il piano di impresa a favore della società Vitkovice Steel. In particolare:
a) il laminatoio duo è definitivamente chiuso entro il 31 dicembre 2006. Se la società è acquistata
da un investitore strategico, la conclusione del contratto d'acquisto è subordinata alla chiusura
entro tale data;
b) le misure di ristrutturazione si focalizzano sui seguenti elementi:
i) un aumento delle vendite dirette e una maggiore attenzione alla riduzione dei costi,
presupposti essenziali di una gestione più efficace,
ii) un adeguamento alla richiesta del mercato e il passaggio a prodotti con un valore aggiunto
più elevato,
iii) gli investimenti proposti nel processo secondario di produzione siderurgica devono essere
anticipati dal 2004 al 2003, in modo da consentire alla società di competere in termini di
qualità piuttosto che di prezzo;
c) la conformità al pertinente acquis comunitario nel settore della protezione dell'ambiente è
raggiunta fin dal 1o maggio 2004, compresi i necessari investimenti contemplati nel piano di
impresa, che includono i futuri investimenti connessi all'IPPC ritenuti necessari.
(1) GU L 257 del 10.10.1996, pag. 26.
954374_TRAITE_IT_301_350 06-01-2005 08:22 Pagina 325
326 Parte IV
11. È attuato il piano di impresa a favore della società Válcovny Plechu Frýdek Místek (VPFM). In
particolare:
a) i laminatoi a caldo n. 1 e 2 sono definitivamente chiusi entro la fine del 2004;
b) le misure di ristrutturazione devono focalizzarsi sui seguenti elementi:
i) effettuare, a breve scadenza dopo la firma del trattato di adesione, gli investimenti necessari
per giungere a una migliore qualità dei prodotti finiti;
ii) considerare prioritaria la realizzazione delle principali opportunità individuate per accrescere
la redditività (compresa la ristrutturazione dell'occupazione, le riduzioni dei costi, i
miglioramenti del rendimento e un nuovo orientamento della distribuzione).
12. Eventuali successive modifiche del piano di ristrutturazione globale e dei singoli piani devono
essere approvate dalla Commissione e, se del caso, dal Consiglio.
13. La realizzazione della ristrutturazione finanziaria avviene in piena trasparenza e sulla base di
corretti principi dell'economia di mercato.
14. La Commissione e il Consiglio seguono attentamente la realizzazione della ristrutturazione e il
soddisfacimento delle condizioni stabilite nel presente titolo in materia di vitalità economica, aiuti di
Stato e riduzioni di capacità anteriormente e successivamente al 1o maggio 2004, fino alla fine del
periodo di ristrutturazione, conformemente ai paragrafi da 15 a 18. A tal proposito la Commissione
riferisce al Consiglio.
15. La Commissione e il Consiglio effettuano il monitoraggio dei parametri della ristrutturazione di
cui all'allegato 3 del protocollo n. 2 dell'atto di adesione del 16 aprile 2003. In tale allegato, i rimandi
al punto 16 del protocollo sono intesi come rimandi al paragrafo 16 del presente articolo.
16. Il monitoraggio comprende una valutazione indipendente, da eseguire nel 2003, 2004, 2005 e
2006. La verifica della vitalità economica effettuata dalla Commissione costituisce un elemento
importante per il raggiungimento della medesima.
17. La Repubblica ceca coopera pienamente riguardo a tutte le modalità di monitoraggio e in
particolare:
a) fornisce alla Commissione relazioni semestrali sulla ristrutturazione delle società beneficiarie,
rispettivamente entro il 15 marzo e il 15 settembre di ogni anno, sino al termine del periodo di
ristrutturazione,
b) la prima relazione dovrà pervenire alla Commissione entro il 15 marzo 2003 e l'ultima entro il
15 marzo 2007, salvo decisione contraria della Commissione,
954374_TRAITE_IT_301_350 06-01-2005 08:22 Pagina 326
Trattato che adotta una Costituzione per l'Europa 327
c) le relazioni contengono tutte le informazioni necessarie per monitorare il processo di
ristrutturazione e la riduzione e l'utilizzazione di capacità e forniscono dati finanziari sufficienti
per permettere di valutare se le condizioni e i requisiti contenuti nel presente titolo sono stati
soddisfatti. Le relazioni contengono almeno le informazioni di cui all'allegato 4 del protocollo n.
2 dell'atto di adesione del 16 aprile 2003, che la Commissione si riserva il diritto di modificare
alla luce dell'esperienza acquisita nel corso del processo di monitoraggio. Oltre alle singole
relazioni aziendali delle società beneficiarie, è redatta una relazione sulla situazione globale del
settore siderurgico ceco, comprensiva dei recenti sviluppi macroeconomici,
d) la Repubblica ceca impone alle società beneficiarie l'obbligo di divulgare tutti i pertinenti dati che,
in altre circostanze, potrebbero essere considerati riservati. Nel riferire al Consiglio, la
Commissione provvede a che le informazioni riservate relative alle società non siano divulgate.
18. La Commissione può in qualunque momento decidere di incaricare un consulente indipendente
per valutare i risultati del monitoraggio, intraprendere le ricerche eventualmente necessarie e riferire
alla Commissione e al Consiglio.
19. Se la Commissione riscontra, sulla scorta delle relazioni di cui al paragrafo 17, che si sono
verificate deviazioni sostanziali rispetto ai dati finanziari sulla base dei quali è stata effettuata la
valutazione di vitalità economica, può chiedere alla Repubblica ceca di adottare provvedimenti atti a
rafforzare le misure di ristrutturazione delle società beneficiarie in questione.
20. Qualora dal monitoraggio emerga che:
a) le condizioni per le disposizioni transitorie contenute nel presente titolo non sono state
soddisfatte, oppure
b) gli impegni assunti nel quadro della proroga del periodo durante il quale la Repubblica ceca può
eccezionalmente concedere aiuti di Stato destinati alla ristrutturazione dell'industria siderurgica a
titolo dell'accordo europeo che istituisce un'associazione tra le Comunità europee e i loro Stati
membri, da una parte, e la Repubblica ceca, dall'altra (1) non sono stati soddisfatti, oppure
c) durante il periodo di ristrutturazione, la Repubblica ceca ha concesso all'industria siderurgica e, in
particolare, alle società beneficiarie, ulteriori aiuti di Stato incompatibili,
le disposizioni transitorie contenute nel presente titolo non si applicano.
La Commissione adotta gli opportuni provvedimenti, chiedendo alle società in questione di
rimborsare gli eventuali aiuti concessi in violazione delle condizioni stabilite nel presente titolo.
(1) GU L 360 del 31.12.1994, pag. 2.
954374_TRAITE_IT_301_350 06-01-2005 08:22 Pagina 327
328 Parte IV
TITOLO III
DISPOSIZIONI RELATIVE ALLE ZONE DI SOVRANITÀ DEL REGNO UNITO DI GRAN BRETAGNA E
D'IRLANDA DEL NORD A CIPRO
Articolo 43
1. Le zone di sovranità sono incluse nel territorio doganale dell'Unione e a tal fine gli atti
dell'Unione in materia di politica doganale e di politica commerciale comune di cui alla sezione I
dell'allegato del protocollo n. 3 dell'atto di adesione del 16 aprile 2003 si applicano alle zone di
sovranità, con le modifiche riportate in detto allegato. In quest'ultimo, il rimando al «presente
protocollo» è inteso come rimandato al presente titolo.
2. Alle zone di sovranità si applicano gli atti dell'Unione relativi alle imposte sulla cifra d'affari, alle
accise e ad altre forme di imposizione indiretta elencati nella sezione II dell'allegato del protocollo n.
3 dell'atto di adesione del 16 aprile 2003, con le modifiche riportate in detto allegato e le pertinenti
disposizioni applicabili a Cipro riportate nel presente protocollo.
3. Gli atti dell'Unione elencati nella sezione III dell'allegato del protocollo n. 3 dell'atto di adesione
del 16 aprile 2003 sono modificati come indicato in detto allegato, in modo da consentire al Regno
Unito di mantenere le franchigie e le esenzioni da diritti e tasse per le forniture destinate alle sue forze
armate e al personale connesso accordate dal trattato relativo all'istituzione della Repubblica di Cipro
(in appresso denominato «il trattato istitutivo»).
Articolo 44
Alle zone di sovranità si applicano gli articoli da III-225 a III-232 della Costituzione e le disposizioni
adottate su tale base, nonché le disposizioni adottate a norma dell'articolo III-278, paragrafo 4, lettera
b) della Costituzione.
Articolo 45
Le persone che risiedono o lavorano nel territorio delle zone di sovranità le quali, nell'ambito del
regime istituito in virtù del trattato istitutivo e dello scambio di note connesso del 16 agosto 1960,
sono soggette alla normativa della Repubblica di Cipro in materia di sicurezza sociale, sono
considerate, ai fini del regolamento (CEE) n. 1408/71 del Consiglio, del 14 giugno 1971, relativo
all'applicazione dei regimi di sicurezza sociale ai lavoratori subordinati e ai loro familiari che si
spostano all'interno della Comunità (1), come persone che risiedono o lavorano nel territorio della
Repubblica di Cipro.
(1) GU L 149 del 5.7.1971, pag. 2.
954374_TRAITE_IT_301_350 06-01-2005 08:22 Pagina 328
Trattato che adotta una Costituzione per l'Europa 329
Articolo 46
1. La Repubblica di Cipro non è tenuta ad effettuare controlli sulle persone che attraversano le sue
frontiere terrestri e marittime con le zone di sovranità e a siffatte persone non si applicano restrizioni
dell'Unione in materia di attraversamento delle frontiere esterne.
2. Il Regno Unito effettua controlli sulle persone che attraversano le frontiere esterne delle zone di
sovranità in conformità degli impegni stabiliti nella sezione IV dell'allegato del protocollo n. 3
dell'atto di adesione del 16 aprile 2003.
Articolo 47
Il Consiglio, su proposta della Commissione, può adottare, per garantire un'efficace attuazione degli
obiettivi del presente titolo, una decisione europea che modifica gli articoli da 43 a 46 come pure
l'allegato del protocollo n. 3 dell'atto di adesione del 16 aprile 2003, ovvero che applica altre
disposizioni della Costituzione e degli atti dell'Unione alle zone di sovranità del Regno Unito secondo
modalità e condizioni che esso determina. Il Consiglio delibera all'unanimità. Prima di presentare una
proposta la Commissione consulta il Regno Unito e la Repubblica di Cipro.
Articolo 48
1. Fatto salvo il paragrafo 2, il Regno Unito è competente ad attuare il presente titolo nelle zone di
sovranità. In particolare:
a) il Regno Unito è competente per l'applicazione delle misure dell'Unione specificate nel presente
titolo nei settori doganale, dell'imposizione indiretta e della politica commerciale comune per
quanto riguarda le merci che entrano nell'isola di Cipro o la lasciano attraverso un porto o
aeroporto situato all'interno delle zone di sovranità;
b) all'interno delle zone di sovranità possono essere effettuati controlli doganali su merci importate
nell'isola di Cipro o da essa esportate dalle forze armate del Regno Unito attraverso un porto o
aeroporto situato nella Repubblica di Cipro;
c) il Regno Unito è competente per il rilascio di licenze, autorizzazioni o certificati prescritti in
conformità di qualsiasi misura dell'Unione applicabile alle merci importate nell'isola di Cipro o da
essa esportate dalle forze armate del Regno Unito.
2. La Repubblica di Cipro è competente per la gestione e l'erogazione di eventuali fondi dell'Unione
spettanti a persone che appartengono alle zone di sovranità, in virtù dell'applicazione della politica
agricola comune nelle zone di sovranità a norma dell'articolo 44 e rende conto alla Commissione di
siffatte spese.
954374_TRAITE_IT_301_350 06-01-2005 08:22 Pagina 329
330 Parte IV
3. Fatti salvi i paragrafi 1 e 2, il Regno Unito può delegare alle competenti autorità della Repubblica
di Cipro, in conformità del regime instaurato in virtù del trattato istitutivo, l'espletamento delle
funzioni che incombono a uno Stato membro a norma o in virtù delle disposizioni di cui agli articoli
da 43 a 46.
4. Il Regno Unito e la Repubblica di Cipro cooperano per garantire l'effettiva attuazione del
presente titolo nelle zone di sovranità e, se del caso, concludono ulteriori intese per quanto riguarda
la delega dell'attuazione delle disposizioni di cui agli articoli da 43 a 46. Una copia di tali intese è
trasmessa alla Commissione.
Articolo 49
Il regime definito nel presente titolo è inteso unicamente a regolamentare la situazione particolare
delle zone di sovranità del Regno Unito a Cipro e non può essere applicato a nessun altro territorio
dell'Unione né servire, totalmente o parzialmente, come precedente per qualsiasi altro regime speciale
che già esiste o che potrebbe essere istituito in un altro territorio europeo di cui all'articolo IV-4 della
Costituzione.
Articolo 50
La Commissione riferisce al Parlamento europeo e al Consiglio con frequenza quinquennale a
decorrere dal 1o maggio 2004 in merito all'attuazione delle disposizioni del presente titolo.
Articolo 51
Le disposizioni del presente titolo si applicano alla luce della dichiarazione relativa alle zone di
sovranità del Regno Unito di Gran Bretagna e d'Irlanda del Nord a Cipro che riprende, senza alterarne
la portata giuridica, i termini del preambolo che figurava nel protocollo 3 dell'atto di adesione del 16
aprile 2003.
TITOLO IV
DISPOSIZIONI RELATIVE ALLA CENTRALE NUCLEARE DI IGNALINA IN LITUANIA
Articolo 52
Riconoscendo la disponibilità dell'Unione a fornire ulteriore assistenza adeguata all'opera di
disattivazione della centrale nucleare di Ignalina da parte della Lituania e rilevando questo segno di
solidarietà, la Lituania si è impegnata a chiudere l'Unità 1 della Centrale nucleare di Ignalina prima del
2005 e l'Unità 2 di detta centrale entro il 31 dicembre 2009 al più tardi e a disattivare
successivamente dette unità.
Articolo 53
1. Nel periodo 2004-2006, l'Unione fornisce alla Lituania ulteriore assistenza finanziaria a
sostegno dei suoi sforzi volti a disattivare e ad affrontare le conseguenze della chiusura e della
954374_TRAITE_IT_301_350 06-01-2005 08:22 Pagina 330
Trattato che adotta una Costituzione per l'Europa 331
disattivazione della centrale nucleare di Ignalina (in appresso «il programma Ignalina»).
2. Le misure nel quadro del programma Ignalina sono decise e attuate conformemente alle
disposizioni di cui al regolamento (CEE) n. 3906/89 del Consiglio, del 18 dicembre 1989, relativo
all'aiuto economico a favore di alcuni paesi dell'Europa centrale e orientale (1).
3. Il programma Ignalina contempla, tra l'altro: misure a sostegno della disattivazione della centrale
nucleare di Ignalina; misure per il miglioramento ambientale in linea con l'acquis e misure di
ammodernamento della capacità di produzione convenzionale per sostituire la capacità di
produzione dei due reattori della centrale nucleare di Ignalina; altre misure conseguenti alla
decisione di chiudere e disattivare detta centrale e che contribuiscono alla necessaria ristrutturazione,
al miglioramento ambientale e all'ammodernamento dei settori della produzione, trasmissione,
distribuzione dell'energia in Lituania nonché all'accrescimento della sicurezza dell'approvvigionamento
energetico e al miglioramento dell'efficienza energetica in Lituania.
4. Il programma Ignalina include misure di sostegno al personale della centrale per il
mantenimento di un elevato livello di sicurezza operativa nella centrale nucleare di Ignalina nel
periodo precedente la chiusura e durante la disattivazione dei reattori.
5. Per il periodo 2004-2006 il programma Ignalina dispone di 285 milioni di euro in stanziamenti
di impegno, da ripartire in quote annuali uguali.
6. Il contributo nel quadro del programma Ignalina può, per talune misure, coprire fino al 100 %
della spesa totale. Occorre adoperarsi al massimo al fine di continuare la pratica del cofinanziamento
stabilita nel quadro dell'assistenza preadesione per l'opera di disattivazione da parte della Lituania e
ottenere cofinanziamenti da altre fonti, se del caso.
7. L'assistenza nel quadro del programma Ignalina, o parte della stessa, può essere messa a
disposizione come contributo dell'Unione al Fondo internazionale di sostegno alla disattivazione di
Ignalina, gestito dalla Banca europea per la ricostruzione e lo sviluppo.
8. Gli aiuti pubblici provenienti da fonti nazionali, dell'Unione e internazionali:
a) per il miglioramento ambientale in linea con l'acquis e le misure di ammodernamento della
centrale a energia termica lituana di Elektrenai quale fonte sostitutiva principale della capacità di
produzione dei due reattori della centrale nucleare di Ignalina e
b) per la disattivazione della centrale nucleare di Ignalina
sono compatibili con il mercato interno quale definito nella Costituzione.
(1) GU L 375 del 23.12.1989, pag. 11.
954374_TRAITE_IT_301_350 06-01-2005 08:22 Pagina 331
332 Parte IV
9. Gli aiuti pubblici provenienti da fonti nazionali, dell'Unione e internazionali a sostegno degli
sforzi della Lituania volti ad affrontare le conseguenze della chiusura e della disattivazione della
centrale nucleare di Ignalina possono, caso per caso, essere considerati compatibili, ai sensi della
Costituzione, con il mercato interno, in particolare gli aiuti pubblici destinati all'accrescimento della
sicurezza dell'approvvigionamento energetico.
Articolo 54
1. Riconoscendo che la disattivazione della centrale nucleare di Ignalina è un processo a lungo
termine e rappresenta per la Lituania un onere finanziario eccezionale non commisurato alle
dimensioni e alla forza economica di tale paese, l'Unione, in solidarietà con la Lituania, fornisce
ulteriore assistenza adeguata per l'opera di disattivazione oltre il 2006.
2. Il programma Ignalina è, a tal fine, proseguito senza soluzione di continuità e prorogato oltre il
2006. Le misure di attuazione per la proroga del programma Ignalina sono decise conformemente
alla procedura di cui all'articolo 35 e entrano in vigore, al più tardi, entro la data di scadenza delle
prospettive finanziarie, come definito nell'accordo interistituzionale del 6 maggio 1999.
3. Il programma Ignalina, quale prorogato conformemente alle disposizioni del paragrafo 2, si basa
sugli stessi elementi e principi di cui all'articolo 53.
4. Per il periodo coperto dalle successive prospettive finanziarie, gli stanziamenti globali medi ai
sensi del programma Ignalina prorogato sono congrui. La programmazione di tali risorse si baserà sul
fabbisogno di pagamenti e sulla capacità di assorbimento effettivi.
Articolo 55
Fatte salve le disposizioni dell'articolo 52, la clausola generale di salvaguardia di cui all'articolo 26 si
applica fino al 31 dicembre 2012 in caso di perturbazione dell'approvvigionamento energetico in
Lituania.
Articolo 56
Il presente titolo si applica alla luce della dichiarazione relativa alla centrale nucleare di Ignalina in
Lituania, che riprende, senza alterarne la portata giuridica, i termini del preambolo che figurava nel
protocollo n. 4 dell'atto di adesione del 16 aprile 2003.
TITOLO V
DISPOSIZIONI RELATIVE AL TRANSITO DI PERSONE PER VIA TERRESTRE TRA LA REGIONE DI
KALININGRAD ED ALTRE PARTI DELLA FEDERAZIONE RUSSA
Articolo 57
Le norme e gli accordi dell'Unione sul transito di persone per via terrestre tra la regione di
Kaliningrad ed altre parti della Federazione russa, e in particolare il regolamento (CE) n. 693/2003
del Consiglio del 14 aprile 2003 che istituisce un documento di transito agevolato (FTD) e un
954374_TRAITE_IT_301_350 06-01-2005 08:22 Pagina 332
Trattato che adotta una Costituzione per l'Europa 333
documento di transito ferroviario agevolato (FRTD) e modifica l'istruzione consolare comune e il
manuale comune (1), in sé non ritardano né impediscono la piena partecipazione della Lituania
all'acquis Schengen, inclusa l'eliminazione dei controlli alle frontiere interne.
Articolo 58
L'Unione assiste la Lituania nell'attuazione delle norme e degli accordi sul transito di persone tra la
regione di Kaliningrad ed altre parti della Federazione russa ai fini della piena partecipazione della
Lituania allo spazio Schengen quanto prima.
L'Unione assiste la Lituania nella gestione del transito di persone tra la regione di Kaliningrad ed altre
parti della Federazione russa e, segnatamente, sostiene i costi supplementari connessi all'attuazione
delle disposizioni specifiche dell'acquis concernenti detto transito.
Articolo 59
Fatti salvi i diritti sovrani della Lituania, eventuali altri atti concernenti il transito di persone tra la
regione di Kaliningrad ed altre parti della Federazione russa sono adottati dal Consiglio, su proposta
della Commissione. Il Consiglio delibera all'unanimità.
Articolo 60
Il presente titolo si applica alla luce della dichiarazione relativa al transito di persone per via terrestre
tra la regione di Kaliningrad ed altre parti della Federazione russa che riprende, senza alterarne la
portata giuridica, i termini del preambolo che figurava nel protocollo n. 5 dell'atto di adesione del 16
aprile 2003.
TITOLO VI
DISPOSIZIONI RELATIVE ALL'ACQUISTO DI RESIDENZE SECONDARIE A MALTA
Articolo 61
Tenendo presente il numero molto esiguo di abitazioni a Malta e la scarsità di terreni edificabili
disponibili, che possono appena coprire le esigenze di base derivanti dall'evoluzione demografica
degli attuali residenti, Malta può in maniera non discriminatoria mantenere in vigore le norme
sull'acquisto e il possesso di beni immobili destinati a residenza secondaria da parte di cittadini di uno
Stato membro che non risiedono legalmente a Malta da almeno cinque anni, previste nella legge sui
beni immobili (acquisto da parte di non residenti) (capitolo 246).
(1) GU L 99 del 17.4.2003, pag. 8.
954374_TRAITE_IT_301_350 06-01-2005 08:22 Pagina 333
334 Parte IV
Malta applica, per l'acquisto di beni immobili destinati a residenza secondaria sul suo territorio,
procedure di autorizzazione basate su criteri pubblici, obiettivi, costanti e trasparenti. Detti criteri
sono applicati in maniera non discriminatoria e non creano distinzioni tra cittadini maltesi e cittadini
degli altri Stati membri. Malta garantisce che in nessun caso un cittadino di uno Stato membro possa
avere un trattamento più restrittivo rispetto a un cittadino di un paese terzo.
Qualora il valore del bene acquistato da un cittadino di uno Stato membro superi le soglie previste
dalla legislazione maltese, segnatamente 30 000 lire maltesi per gli appartamenti e 50 000 lire
maltesi per qualsiasi tipo di bene diverso dagli appartamenti e dai beni di importanza storica, è
concessa un'autorizzazione. Malta può rivedere tali soglie per riflettere le fluttuazioni di prezzi del
mercato immobiliare maltese.
TITOLO VII
DISPOSIZIONI RELATIVE ALL'ABORTO A MALTA
Articolo 62
Nessuna disposizione del trattato che adotta una Costituzione per l'Europa o dei trattati e degli atti
che lo modificano o integrano incide sull'applicazione nel territorio di Malta della legislazione
nazionale in materia di aborto.
TITOLO VIII
DISPOSIZIONI RELATIVE ALLA RISTRUTTURAZIONE DELL'INDUSTRIA SIDERURGICA POLACCA
Articolo 63
1. In deroga agli articoli III-167 e III-168 della Costituzione, gli aiuti di Stato concessi dalla Polonia
ai fini della ristrutturazione di parti specifiche dell'industria siderurgica polacca sono ritenuti
compatibili con il mercato interno a condizione che:
a) il periodo di cui all'articolo 8, paragrafo 4 del protocollo n. 2, sui prodotti della CECA,
dell'Accordo europeo che istituisce un'associazione tra le Comunità europee e i loro Stati membri
da una parte, e la Polonia, dall'altra (1), sia stato prorogato fino al 1o maggio 2004,
b) si rispetti, per tutto il periodo 2002-2006, quanto stabilito nel piano di ristrutturazione in base al
quale il protocollo di cui sopra è stato ampliato,
c) siano soddisfatte le condizioni stabilite nel presente titolo, e
(1) GU L 348 del 31.12.1993, pag. 2.
954374_TRAITE_IT_301_350 06-01-2005 08:22 Pagina 334
Trattato che adotta una Costituzione per l'Europa 335
d) non venga concesso alcun aiuto di Stato all'industria siderurgica polacca dopo il 1o maggio 2004.
2. La ristrutturazione del settore siderurgico polacco, come illustrato nei piani d'impresa specifici
delle società di cui all'allegato 1 del protocollo n. 8 dell'atto di adesione del 16 aprile 2003 (in
appresso denominate «società beneficiarie») e in linea con le condizioni definite nel presente titolo, è
completata entro il 31 dicembre 2006 (data in appresso denominata «la fine del periodo di
ristrutturazione»).
3. Solo le società beneficiarie hanno diritto agli aiuti di Stato nel contesto del programma di
ristrutturazione della siderurgia polacca.
4. La società beneficiaria non può:
a) in caso di fusione con una società non compresa nell'allegato 1 del protocollo n. 8 dell'atto di
adesione del 16 aprile 2003 trasmettere il beneficio dell'aiuto concesso alla società beneficiaria
stessa;
b) rilevare una qualsiasi società non compresa nell'allegato 1 del protocollo n. 8 dell'atto di adesione
del 16 aprile 2003 che sia dichiarata fallita nel periodo fino al 31 dicembre 2006.
5. Qualsiasi successiva privatizzazione di una delle società beneficiarie deve fondarsi su una base
che rispetti l'esigenza di trasparenza e rispettare le condizioni e i principi concernenti la vitalità
economica, gli aiuti di Stato e la riduzione di capacità, definiti nel presente titolo. Non deve essere
concesso alcun aiuto di Stato ulteriore nel quadro della vendita di una società o di singole attività.
6. L'aiuto alla ristrutturazione concesso alle società beneficiarie è determinato in ragione dei
giustificativi contenuti nel piano approvato di ristrutturazione della siderurgia polacca e nei piani
individuali di impresa approvati dal Consiglio. In ogni caso tuttavia l'aiuto pagato nel periodo
1997-2003 e nel suo importo totale non deve superare 3 387 070 000 PLN.
Di questo importo totale:
a) per quanto riguarda Polskie Huty Stali (in seguito denominata «la PHS»), l'aiuto alla
ristrutturazione già concesso o da concedere dal 1997 fino alla fine del 2003 non deve essere
superiore a 3 140 360 000 PLN. La PHS ha già ricevuto 62 360 000 PLN di aiuti alla
ristrutturazione nel periodo 1997-2001; deve ricevere un ulteriore importo non superiore a
3 078 000 000 PLN di aiuti alla ristrutturazione nel 2002 e nel 2003 a seconda dei requisiti
fissati nel piano di ristrutturazione approvato (da erogare integralmente nel 2002 se la proroga
del periodo di grazia prevista dal protocollo n. 2 dell'accordo europeo che istituisce
un'associazione tra le Comunità europee e i loro Stati membri, da una parte, e la Polonia,
dall'altra, è accordata entro la fine del 2002, o altrimenti nel 2003);
b) per quanto riguarda le società Huta Andrzej S.A., Huta Bankowa Sp. z o.o., Huta Batory S.A.,
Huta Buczek S.A., Huta L.W. Sp. z o.o., Huta Łabędy S.A., e Huta Pokój S.A. (in seguito
denominate «altre società beneficiarie»), l'aiuto alla ristrutturazione già concesso o da concedere
dal 1997 fino alla fine del 2003 non deve essere superiore a 246 710 000 PLN. Queste imprese
hanno già ricevuto 37 160 000 PLN di aiuti alla ristrutturazione nel periodo 1997-2001;
ricevono un ulteriore importo non superiore a 210 210 000 PLN di aiuti alla ristrutturazione a
954374_TRAITE_IT_301_350 06-01-2005 08:22 Pagina 335
336 Parte IV
seconda dei requisiti fissati nel piano di ristrutturazione approvato (di cui 182 170 000 PLN nel
2002 e 27 380 000 PLN nel 2003, se la proroga del periodo di grazia prevista dal protocollo n. 2
dell'Accordo europeo che istituisce un'associazione tra le Comunità europee e i loro Stati membri
da una parte, e la Polonia, dall'altra, è accordata entro la fine del 2002, o altrimenti 210 210 000
PLN nel 2003).
La Polonia non concede alcun aiuto ulteriore a scopo di ristrutturazione alla sua industria siderurgica.
7. La riduzione di capacità netta che la Polonia deve conseguire per i prodotti finiti durante il
periodo 1997-2006 è di almeno 1 231 000 tonnellate. Tale quantitativo globale comprende
riduzioni nette di capacità di almeno 715 000 tonnellate annue di laminati a caldo e 716 000
tonnellate annue di laminati a freddo, nonché un aumento massimo di 200 000 tonnellate annue per
altri prodotti finiti.
La riduzione della capacità è misurata solo sulla base della chiusura permanente degli impianti di
produzione, mediante distruzione fisica in modo che essi non possano essere rimessi in servizio. Una
dichiarazione di fallimento di una società siderurgica non può essere considerata come una riduzione
della capacità.
Le riduzioni nette di capacità riportate nell'allegato 2 del protocollo n. 8 dell'atto di adesione del 16
aprile 2003 sono minime e le riduzioni nette effettive di capacità da raggiungere e il relativo
calendario sono stabiliti sulla base del programma di ristrutturazione finale della Polonia e dei piani
d'impresa specifici nel quadro dell'accordo europeo che istituisce un'associazione tra le Comunità
europee e i loro Stati membri da una parte, e la Polonia, dall'altra, tenendo conto dell'obiettivo di
garantire la vitalità economica delle imprese beneficiarie al 31 dicembre 2006.
8. Il piano d'impresa per la società beneficiaria PHS è realizzato. In particolare:
a) gli sforzi di ristrutturazione si concentrano sui seguenti fattori:
i) riorganizzazione delle strutture di produzione della PHS in base ai prodotti, garantendo
un'organizzazione orizzontale per funzione (acquisti, produzione, vendite);
ii) creazione di una struttura di gestione unificata della PHS, che consenta la completa
realizzazione di sinergie nella fase di consolidamento;
iii) evoluzione dell'obiettivo strategico della PHS, passando dall'orientamento alla produzione
all'orientamento al mercato;
iv) miglioramento dell'efficacia e dell'efficienza della gestione della PHS, garantendo inoltre un
miglior controllo sulle vendite dirette;
v) riesame da parte della PHS, sulla base di valide considerazioni economiche, della strategia
delle società figlie e reintegrazione, se opportuno, di alcuni servizi nella società madre;
954374_TRAITE_IT_301_350 06-01-2005 08:22 Pagina 336
Trattato che adotta una Costituzione per l'Europa 337
vi) riesame da parte della PHS della combinazione dei prodotti, riducendo la sovraccapacità per i
prodotti semilavorati lunghi e spostandosi in generale verso il mercato di prodotti con più
elevato valore aggiunto;
vii) investimenti della PHS al fine di migliorare la qualità dei prodotti finiti; occorre prestare
particolare attenzione al conseguimento, entro una data da stabilirsi nel calendario per
l'attuazione del programma di ristrutturazione della PHS e non oltre la fine del 2006, della
produzione di qualità Sigma 3 nell'impianto della PHS di Cracovia;
b) la PHS deve massimizzare le economie durante il periodo di ristrutturazione, aumentando
l'efficienza energetica, migliorando gli acquisti e garantendo rendimenti di produttività
paragonabili ai livelli dell'Unione;
c) occorre attuare una ristrutturazione dell'occupazione; devono essere raggiunti al 31 dicembre
2006 livelli di produttività comparabili a quelli ottenuti dai gruppi di produzione dell'industria
siderurgica nell'Unione, sulla base di cifre consolidate, inclusa l'occupazione indiretta nelle società
di servizi interamente possedute;
d) qualsiasi privatizzazione deve fondarsi su una base che rispetti l'esigenza di trasparenza e rifletta
integralmente il valore commerciale della PHS. Non devono essere concessi ulteriori aiuti di Stato
nell'ambito della vendita.
9. Il piano d'impresa per le altre società beneficiarie è realizzato. In particolare:
a) per tutte le altre società beneficiarie gli sforzi di ristrutturazione si concentrano sui seguenti
fattori:
i) evoluzione dell'obiettivo strategico, passando dall'orientamento alla produzione all'orientamento
al mercato;
ii) miglioramento dell'efficacia e dell'efficienza della gestione di tali società, garantendo inoltre
un miglior controllo sulle vendite dirette;
iii) riesame, sulla base di valide considerazioni economiche, della strategia delle società figlie e
reintegrazione, se opportuno, di alcuni servizi nelle società madri;
b) per la Huta Bankowa, attuazione del programma di economie;
c) per la Huta Buczek, concessione del supporto finanziario necessario da parte di creditori e
istituzioni finanziarie locali e attuazione del programma di economie, fra cui una riduzione del
costo degli investimenti adattando le strutture di produzione esistenti;
d) per la Huta Łabędy, attuazione del programma di economie e riduzione del ricorso all'industria
estrattiva e mineraria;
e) per la Huta Pokój, raggiungimento di standard di produttività internazionali nelle società figlie,
attuazione del risparmio del consumo energetico e cancellazione degli investimenti proposti nel
reparto trasformazione e costruzione;
954374_TRAITE_IT_301_350 06-01-2005 08:22 Pagina 337
338 Parte IV
f) per la Huta Batory, raggiungimento di un accordo con creditori e istituzioni finanziarie sul
consolidamento del debito e su prestiti destinati all'investimento. La società deve inoltre
assicurare ulteriori economie sostanziali, connesse con la ristrutturazione dell'occupazione e con
maggiori rendimenti;
g) per la Huta Andrzej, garantire una base finanziaria solida al suo sviluppo negoziando un accordo
tra gli attuali prestatori della società, i creditori a lungo termine, i creditori commerciali e le
istituzioni finanziarie. È inoltre necessario effettuare ulteriori investimenti nel laminatoio per tubi
a caldo ed attuare il programma di riduzione di organico;
h) per la Huta L.W., sono necessari ulteriori investimenti in relazione ai progetti della società per
laminatoi a caldo, impianti di sollevamento e miglioramenti ambientali. Questa società deve
inoltre raggiungere livelli più elevati di produttività, mediante una ristrutturazione dell'organico e
una riduzione dei costi per i servizi esterni.
10. Eventuali modifiche successive del piano di ristrutturazione globale e dei piani individuali
devono essere approvate dalla Commissione e, se del caso, dal Consiglio.
11. La ristrutturazione deve avvenire in condizioni di piena trasparenza e sulla base di corretti
principi dell'economia di mercato.
12. La Commissione e il Consiglio seguono da vicino la realizzazione della ristrutturazione e il
soddisfacimento delle condizioni di cui al presente titolo in materia di vitalità economica, aiuti di
Stato e riduzioni delle capacità prima dell'adesione e dopo, fino alla fine del periodo di
ristrutturazione, conformemente ai paragrafi da 13 a 18. A tal fine la Commissione riferisce al
Consiglio.
13. Oltre agli aiuti di Stato, la Commissione ed il Consiglio controllano i parametri di
ristrutturazione di cui all'allegato 3 del protocollo n. 8 dell'atto di adesione del 16 aprile 2003. I
rimandi fatti in tale allegato al punto 14 del protocollo sono intesi come rimandi al paragrafo 14 del
presente articolo.
14. Il controllo include una valutazione indipendente che viene effettuata nel 2003, 2004, 2005 e
2006. Si applica il test di vitalità economica messo a punto dalla Commissione e si misura la
produttività nel contesto della valutazione.
15. La Polonia collabora pienamente all'attuazione dell'intero sistema di controllo. In particolare:
a) la Polonia trasmette alla Commissione relazioni semestrali relative alla ristrutturazione delle
società beneficiarie, entro il 15 marzo e il 15 settembre di ogni anno fino alla fine del periodo di
ristrutturazione,
b) la prima relazione è trasmessa alla Commissione entro il 15 marzo 2003 e l'ultima entro il 15
marzo 2007, salvo decisione contraria della Commissione,
c) le relazioni devono contenere tutte le informazioni necessarie per il controllo del processo di
ristrutturazione, degli aiuti di Stato e della riduzione e utilizzo di capacità e devono fornire dati
finanziari sufficienti a consentire l'elaborazione di una valutazione che stabilisca se le condizioni
954374_TRAITE_IT_301_350 06-01-2005 08:22 Pagina 338
Trattato che adotta una Costituzione per l'Europa 339
e requisiti contenuti nel presente titolo sono stati soddisfatti. Le relazioni devono contenere per lo
meno le informazioni di cui all'allegato 4 del protocollo n. 8 dell'atto di adesione del 16 aprile
2003, che la Commissione si riserva di modificare sulla base delle esperienze raccolte nel corso
del processo di monitoraggio. Nell'allegato 4 del protocollo n. 8 dell'atto di adesione del 16 aprile
2003 il rimando fatto al punto 14 del protocollo é inteso come rimando al paragrafo 14 del
presente articolo. Oltre alle singole relazioni riguardanti le società beneficiarie deve essere inoltre
elaborata una relazione sulla situazione generale del settore siderurgico polacco, compresi recenti
sviluppi macroeconomici,
d) la Polonia deve inoltre fornire tutte le informazioni supplementari necessarie per la valutazione
indipendente di cui al paragrafo 14,
e) la Polonia deve chiedere alle società beneficiarie di comunicare obbligatoriamente tutti i dati che
in altre circostanze potrebbero essere considerati riservati. Allorché riferisce al Consiglio la
Commissione deve garantire che informazioni riservate relative alle singole società non siano
rivelate.
16. La Commissione può decidere in qualsiasi momento di nominare un consulente indipendente
con il compito di valutare i risultati dei controlli, effettuare qualsiasi ricerca necessaria e riferire alla
Commissione e al Consiglio.
17. Se, sulla base dei controlli effettuati, la Commissione riscontra discordanze sostanziali dai dati
finanziari sulla base dei quali è stata effettuata la valutazione della vitalità economica, essa può
chiedere alla Polonia di adottare misure appropriate per rafforzare o modificare le misure di
ristrutturazione per le società beneficiarie interessate.
18. Qualora i controlli rivelino che:
a) le condizioni per le disposizioni transitorie contenute nel presente titolo non sono state
soddisfatte, o che
b) gli impegni assunti nel quadro della proroga del periodo nel corso del quale la Polonia può
concedere a titolo eccezionale un sostegno di Stato per la ristrutturazione della sua industria
siderurgica ai sensi dell'Accordo europeo che istituisce un'associazione tra le Comunità europee e
i loro Stati membri da una parte, e la Polonia, dall'altra, non sono stati soddisfatti, o che
c) nel corso del periodo di ristrutturazione la Polonia ha concesso all'industria siderurgica ed in
particolare alle società beneficiarie aiuti di Stato supplementari incompatibili,
le disposizioni transitorie contenute nel presente titolo sono prive d'effetto.
La Commissione adotta le misure necessarie intese ad esigere dalle società interessate il rimborso di
qualsiasi aiuto concesso in violazione delle condizioni di cui al presente titolo.
954374_TRAITE_IT_301_350 06-01-2005 08:22 Pagina 339
340 Parte IV
TITOLO IX
DISPOSIZIONI RELATIVE ALL'UNITÀ 1 E ALL'UNITÀ 2 DELLA CENTRALE NUCLEARE DI BOHUNICE V1
IN SLOVACCHIA
Articolo 64
La Slovacchia si è impegnata a chiudere l'unità 1 della centrale nucleare di Bohunice V1 entro il 31
dicembre 2006 e l'unità 2 della stessa centrale entro il 31 dicembre 2008 al più tardi e a disattivare
successivamente dette unità.
Articolo 65
1. Nel periodo 2004-2006, l'Unione fornisce alla Slovacchia assistenza finanziaria a sostegno dei
suoi sforzi di disattivare e affrontare le conseguenze della chiusura e della disattivazione dell'unità 1 e
dell'unità 2 della centrale nucleare di Bohunice V1 (di seguito «l'assistenza»).
2. L'assistenza è decisa e attuata conformemente alle disposizioni di cui al regolamento (CEE) n.
3906/89 del Consiglio, del 18 dicembre 1989, relativo all'aiuto economico a favore di taluni paesi
dell'Europa centrale e orientale (1).
3. Per il periodo 2004-2006 l'assistenza ammonta a 90 milioni di euro in stanziamenti di impegno,
da ripartire in quote annuali uguali.
4. L'assistenza, o parti di essa, può essere messa a disposizione come contributo dell'Unione al
Fondo internazionale di sostegno alla disattivazione di Bohunice, gestito dalla Banca europea per la
ricostruzione e lo sviluppo.
Articolo 66
L'Unione riconosce che la disattivazione della centrale nucleare di Bohunice V1 deve continuare oltre
le prospettive finanziarie, come definito nell'accordo interistituzionale del 6 maggio 1999, e che tale
sforzo rappresenta per la Slovacchia un consistente onere finanziario. Dopo il 2006 si tiene conto di
tale situazione nelle decisioni riguardanti la continuazione dell'assistenza dell'Unione in questo
settore.
Articolo 67
Le disposizioni del presente titolo si applicano alla luce della dichiarazione relativa all'unità 1 e
all'unità 2 della centrale nucleare di Bohunice V1 in Slovacchia, che riprende, senza alterarne la
portata giuridica, i termini del preambolo che figurava nel protocollo n. 9 dell'atto di adesione del 16
aprile 2003.
(1) GU L 375 del 23.12.1989, pag. 11.
954374_TRAITE_IT_301_350 06-01-2005 08:22 Pagina 340
Trattato che adotta una Costituzione per l'Europa 341
TITOLO X
DISPOSIZIONI RELATIVE A CIPRO
Articolo 68
1. L'applicazione dell'acquis comunitario e dell'Unione è sospesa nelle zone della Repubblica di
Cipro sulle quali il governo della Repubblica di Cipro non esercita un controllo effettivo.
2. Il Consiglio, su proposta della Commissione, decide in merito alla revoca della sospensione di cui
al paragrafo 1. Il Consiglio delibera all'unanimità.
Articolo 69
1. Il Consiglio, su proposta della Commissione, definisce le condizioni alle quali le disposizioni del
diritto dell'Unione si applicano alla linea che separa le zone di cui all'articolo 68 e le zone sulle quali il
governo della Repubblica di Cipro esercita un controllo effettivo. Il Consiglio delibera all'unanimità.
2. I confini tra la zona orientale di sovranità del Regno Unito e le zone di cui all'articolo 68 sono
considerati parte delle frontiere esterne delle zone di sovranità del Regno Unito ai fini della parte IV
dell'allegato del protocollo n. 3 dell'atto di adesione del 16 aprile 2003 sulle zone di sovranità del
Regno Unito di Gran Bretagna e d'Irlanda del Nord a Cipro per tutta la durata della sospensione
dell'applicazione dell'acquis comunitario e dell'Unione ai sensi dell'articolo 68.
Articolo 70
1. Nulla nel presente titolo osta all'adozione di misure intese a promuovere lo sviluppo economico
delle zone di cui all'articolo 68.
2. Siffatte misure non pregiudicano l'applicazione dell'acquis comunitario e dell'Unione alle
condizioni stabilite nel presente protocollo in qualsiasi altra parte della Repubblica di Cipro.
Articolo 71
Qualora sia trovata una soluzione della questione di Cipro, il Consiglio, su proposta della
Commissione, decide in merito agli adeguamenti dei termini relativi all'adesione di Cipro all'Unione
riguardo la comunità turco-cipriota. Il Consiglio delibera all'unanimità.
Articolo 72
Le disposizioni del presente titolo si applicano alla luce della dichiarazione relativa a Cipro che
riprende, senza alterarne la portata giuridica, i termini del preambolo che figurava nel protocollo n.
10 dell'atto di adesione del 16 aprile 2003.
954374_TRAITE_IT_301_350 06-01-2005 08:22 Pagina 341
342 Parte IV
PARTE TERZA
DISPOSIZIONI RELATIVE AGLI ALLEGATI DELL'ATTO DI ADESIONE DEL 16 APRILE 2003
Articolo 73
Gli allegati I e da III a XVII dell'atto di adesione del 16 aprile 2003, le relative appendici e gli allegati
dei protocolli 2, 3 e 8 dell'atto di adesione del 16 aprile 2003 (1) costituiscono parte integrante del
presente protocollo.
Articolo 74
1. I riferimenti al «trattato di adesione» contenuti negli allegati di cui all'articolo 73 del presente
protocollo sono intesi come riferimenti al trattato di cui all'articolo IV-437, paragrafo 2, lettera e)
della Costituzione, quelli alla data o al momento della firma di tale trattato sono intesi come
riferimenti al 16 aprile 2003 e quelli alla data d'adesione sono intesi come riferimenti al 1o maggio
2004.
2. Fatto salvo il secondo comma, i riferimenti al «presente atto» negli allegati di cui all'articolo 73
del presente protocollo sono intesi come riferimenti all'atto di adesione del 16 aprile 2003.
I riferimenti a disposizioni dell'atto di adesione del 16 aprile 2003 negli allegati di cui all'articolo 73
del presente protocollo sono intesi come riferimenti al presente protocollo, secondo la seguente
tabella di corrispondenza:
Atto di adesione del 16 aprile 2003 Protocollo
Articolo 21 Articolo 12
Articolo 22 Articolo 13
Articolo 24 Articolo 15
Articolo 32 Articolo 21
Articolo 37 Articolo 26
Articolo 52 Articolo 32
3. Le espressioni di seguito riportate, figuranti negli allegati di cui all'articolo 73, devono essere
intese in base al significato indicato nella seguente tabella di corrispondenza, solo quando si
riferiscono esclusivamente a situazioni giuridiche precedenti l'entrata in vigore del trattato che adotta
una Costituzione per l'Europa.
(1) GU L 236 del 23.9.2003, pag. 33.
954374_TRAITE_IT_301_350 06-01-2005 08:22 Pagina 342
Trattato che adotta una Costituzione per l'Europa 343
Espressioni figuranti negli allegati di cui all'articolo 73 Significato
Trattato che istituisce la Comunità europea Costituzione
Trattato sull'Unione europea Costituzione
Trattati sui quali è fondata l'Unione europea Costituzione
Comunità (europea) Unione
Comunità allargata Unione
Comunitari(o) dell'Unione
UE Unione
Unione allargata o UE allargata Unione
In deroga al primo comma, il significato del termine «comunitario», quando è riferito ai termini
«preferenza» e «pesca», rimane invariato.
4. I riferimenti a parti o disposizioni del trattato che istituisce la Comunità europea negli allegati di
cui all'articolo 73 del presente protocollo sono intesi come riferimenti a parti o disposizioni della
Costituzione, secondo la seguente tabella di corrispondenza:
Trattato CE Costituzione
Parte terza, titolo I Parte III, titolo III, capo I, sezione 3
Parte terza, titolo I, capo 1 Parte III, titolo III, capo I, sezione 3, sottosezione 1
Parte terza, titolo II Parte III, titolo III, capo III, sezione 4
Parte terza, titolo III Parte III, titolo III, capo I, sezioni 2 e 4
Parte terza, titolo VI, capo 1 Parte III, titolo III, capo I, sezione 5
Articolo 31 Articolo III-155
Articolo 39 Articolo III-133
Articolo 49 Articolo III-144
Articolo 58 Articolo III-158
Articolo 87 Articolo III-167
Articolo 88 Articolo III-168
Articolo 226 Articolo III-360
Allegato I Allegato I
5. Qualora negli allegati di cui all'articolo 73 del presente protocollo sia previsto che il Consiglio o
la Commissione adottino atti giuridici, detti atti assumono la forma di regolamenti europei o di
decisioni europee.
954374_TRAITE_IT_301_350 06-01-2005 08:22 Pagina 343
344 Parte IV
10. PROTOCOLLO SULLA PROCEDURA PER I DISAVANZI ECCESSIVI
LE ALTE PARTI CONTRAENTI,
DESIDERANDO precisare le modalità della procedura per i disavanzi eccessivi di cui all'articolo III-184 della
Costituzione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
I valori di riferimento di cui all'articolo III-184, paragrafo 2 della Costituzione sono:
a) il 3 % per il rapporto fra il disavanzo pubblico, previsto o effettivo, e il prodotto interno lordo ai
prezzi di mercato;
b) il 60 % per il rapporto fra il debito pubblico e il prodotto interno lordo ai prezzi di mercato.
Articolo 2
Ai fini dell'articolo III-184 della Costituzione e del presente protocollo si intende per:
a) «pubblico», la pubblica amministrazione, vale a dire l'amministrazione statale, regionale o locale e
i fondi di previdenza sociale, ad esclusione delle operazioni commerciali, quali definiti nel Sistema
europeo di conti economici integrati;
b) «disavanzo», l'indebitamento netto quale definito nel Sistema europeo di conti economici
integrati;
c) «investimento», la formazione lorda di capitale fisso, quale definita nel Sistema europeo di conti
economici integrati;
d) «debito», il debito lordo al valore nominale in essere alla fine dell'esercizio e consolidato tra e nei
settori della pubblica amministrazione quale definita alla lettera a).
954374_TRAITE_IT_301_350 06-01-2005 08:22 Pagina 344
Trattato che adotta una Costituzione per l'Europa 345
Articolo 3
Al fine di garantire l'efficacia della procedura per i disavanzi eccessivi, i governi degli Stati membri, ai
sensi della procedura stessa, sono responsabili dei disavanzi della pubblica amministrazione quale
definita all'articolo 2, lettera a). Gli Stati membri assicurano che le procedure nazionali in materia di
bilancio consentano loro di rispettare gli obblighi derivanti dalla Costituzione in questo settore. Gli
Stati membri riferiscono alla Commissione, tempestivamente e regolarmente, in merito al loro
disavanzo, previsto ed effettivo, nonché al livello del loro debito.
Articolo 4
I dati statistici da utilizzare per l'applicazione del presente protocollo sono forniti dalla Commissione.
954374_TRAITE_IT_301_350 06-01-2005 08:22 Pagina 345
346 Parte IV
11. PROTOCOLLO SUI CRITERI DI CONVERGENZA
LE ALTE PARTI CONTRAENTI,
DESIDERANDO precisare i dettagli dei criteri di convergenza che devono ispirare l'Unione nel processo decisionale
volto a porre termine alle deroghe degli Stati membri con deroga, di cui all'articolo III-198 della Costituzione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Il criterio relativo alla stabilità dei prezzi di cui all'articolo III-198, paragrafo 1, lettera a) della
Costituzione significa che lo Stato membro interessato ha un andamento dei prezzi che è sostenibile
ed un tasso medio d'inflazione che, osservato per un periodo di un anno anteriormente all'esame,
non supera di oltre 1,5 punti percentuali quello dei tre Stati membri, al massimo, che hanno
conseguito i migliori risultati in termini di stabilità dei prezzi. L'inflazione si misura mediante l'indice
dei prezzi al consumo (IPC) calcolato su base comparabile, tenendo conto delle differenze delle
definizioni nazionali.
Articolo 2
Il criterio relativo alla situazione di bilancio pubblico di cui all'articolo III-198, paragrafo 1, lettera b)
della Costituzione significa che, al momento dell'esame, lo Stato membro interessato non è oggetto di
una decisione europea del Consiglio, di cui all'articolo III-184, paragrafo 6 della Costituzione, circa
l'esistenza di un disavanzo eccessivo.
Articolo 3
Il criterio relativo alla partecipazione al meccanismo di cambio del Sistema monetario europeo di cui
all'articolo III-198, paragrafo 1, lettera c) della Costituzione significa che lo Stato membro interessato
ha rispettato i margini normali di fluttuazione previsti dal meccanismo di cambio del Sistema
monetario europeo senza gravi tensioni per almeno due anni prima dell'esame. In particolare, e per lo
stesso periodo, non deve aver svalutato di propria iniziativa il tasso di cambio centrale bilaterale della
sua moneta nei confronti dell'euro.
Articolo 4
Il criterio relativo alla convergenza dei tassi d'interesse di cui all'articolo III-198, paragrafo 1, lettera d)
della Costituzione significa che il tasso d'interesse nominale a lungo termine dello Stato membro
interessato, osservato in media nell'arco di un anno prima dell'esame, non ha ecceduto di oltre 2
punti percentuali quello dei tre Stati membri, al massimo, che hanno conseguito i migliori risultati in
termini di stabilità dei prezzi. I tassi di interesse si misurano sulla base delle obbligazioni a lungo
termine emesse dallo Stato o sulla base di titoli analoghi, tenendo conto delle differenze nelle
definizioni nazionali.
954374_TRAITE_IT_301_350 06-01-2005 08:22 Pagina 346
Trattato che adotta una Costituzione per l'Europa 347
Articolo 5
I dati statistici da usare per l'applicazione del presente protocollo sono forniti dalla Commissione.
Articolo 6
Il Consiglio, deliberando all'unanimità su proposta della Commissione e previa consultazione del
Parlamento europeo, della BCE e del comitato economico e finanziario di cui all'articolo III-192 della
Costituzione, adotta le disposizioni atte a precisare i dettagli dei criteri di convergenza di cui
all'articolo III-198 della Costituzione, che pertanto sono destinate a sostituire il presente protocollo.
954374_TRAITE_IT_301_350 06-01-2005 08:22 Pagina 347
348 Parte IV
12. PROTOCOLLO SULL'EUROGRUPPO
LE ALTE PARTI CONTRAENTI,
DESIDEROSE di favorire le condizioni di una maggiore crescita economica nell'Unione europea e, a tale scopo, di
sviluppare un coordinamento sempre più stretto delle politiche economiche della zona euro,
CONSAPEVOLI della necessità di prevedere disposizioni particolari per un dialogo rafforzato tra gli Stati membri la cui
moneta è l'euro, in attesa che l'euro diventi la moneta di tutti gli Stati membri dell'Unione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
I ministri degli Stati membri la cui moneta è l'euro si riuniscono a titolo informale. Tali riunioni
hanno luogo, a seconda delle necessità, per discutere questioni attinenti alle responsabilità specifiche
da essi condivise in materia di moneta unica. La Commissione partecipa alle riunioni. La Banca
centrale europea è invitata a prendere parte a tali riunioni, preparate dai rappresentanti dei ministri
responsabili delle finanze degli Stati membri la cui moneta è l'euro e dai rappresentanti della
Commissione.
Articolo 2
I ministri degli Stati membri la cui moneta è l'euro eleggono un presidente per un periodo di due anni
e mezzo, a maggioranza di tali Stati membri.
954374_TRAITE_IT_301_350 06-01-2005 08:22 Pagina 348
Trattato che adotta una Costituzione per l'Europa 349
13. PROTOCOLLO SU TALUNE DISPOSIZIONI RELATIVE AL REGNO UNITO DI GRAN
BRETAGNA E D'IRLANDA DEL NORD IN RELAZIONE ALL'UNIONE ECONOMICA E MONETARIA
LE ALTE PARTI CONTRAENTI,
RICONOSCENDO che il Regno Unito non deve essere obbligato né deve impegnarsi ad adottare l'euro senza che il suo
governo e il suo parlamento abbiano preso una decisione autonoma in questo senso,
TENENDO CONTO che il 16 ottobre 1996 e il 30 ottobre 1997 il governo del Regno Unito ha notificato al Consiglio la
sua intenzione di non partecipare alla terza fase dell'unione economica e monetaria, ai sensi del punto 1 del protocollo
su talune disposizioni relative al Regno Unito di Gran Bretagna e d'Irlanda del Nord, allegato al trattato che istituisce la
Comunità europea,
PRENDENDO ATTO della prassi del governo del Regno Unito di finanziare il suo fabbisogno di prestiti mediante la
vendita del debito al settore privato,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
A meno che il Regno Unito notifichi al Consiglio che intende adottare l'euro, esso non ha nessun
obbligo di farlo.
Articolo 2
Gli articoli da 3 a 8 e l'articolo 10 si applicano al Regno Unito, tenuto conto della notifica trasmessa
al Consiglio dal governo del Regno Unito il 16 ottobre 1996 e il 30 ottobre 1997.
Articolo 3
Il Regno Unito mantiene i suoi poteri nel settore della politica monetaria conformemente alla sua
legislazione nazionale.
Articolo 4
L'articolo I-30, paragrafo 2, tranne la prima e l'ultima frase, l'articolo I-30, paragrafo 5, l'articolo
III177, secondo comma, l'articolo III-184, paragrafi 1, 9 e 10, l'articolo III-185, paragrafi da 1 a 5,
l'articolo III-186, gli articoli III-188, III-189, III-190 e III-191, l'articolo III-196, l'articolo III-198,
paragrafo 3, gli articoli III-326 e III-382 della Costituzione non si applicano al Regno Unito. Lo stesso
vale per l'articolo III-179, paragrafo 2 della Costituzione per quanto riguarda l'adozione delle parti
degli indirizzi di massima per le politiche economiche che riguardano la zona euro in generale.
954374_TRAITE_IT_301_350 06-01-2005 08:22 Pagina 349
350 Parte IV
Nelle disposizioni di cui al primo comma i riferimenti all'Unione o agli Stati membri non riguardano
il Regno Unito e i riferimenti alle banche centrali nazionali non riguardano la Banca d'Inghilterra.
Articolo 5
Il Regno Unito si sforza di evitare un disavanzo pubblico eccessivo.
Gli articoli III-192, paragrafo 4 e III-200 della Costituzione si applicano al Regno Unito come se
quest'ultimo usufruisse di una deroga. Gli articoli III-201 e III-202 della Costituzione continuano ad
applicarsi al Regno Unito.
Articolo 6
Il diritto di voto del Regno Unito è sospeso all'atto dell'adozione da parte del Consiglio delle misure di
cui agli articoli elencati all'articolo 4 e nei casi menzionati all'articolo III-197, paragrafo 4, primo
comma della Costituzione. A tal fine si applica l'articolo III-197, paragrafo 4, secondo e terzo comma
della Costituzione.
Il Regno Unito non ha inoltre il diritto di partecipare alla nomina del presidente, del vicepresidente e
degli altri membri del comitato esecutivo della Banca centrale europea conformemente all'articolo
III-382, paragrafo 2, secondo, terzo e quarto comma della Costituzione.
Articolo 7
Gli articoli 3, 4, 6, 7, l'articolo 9, paragrafo 2, l'articolo 10, paragrafi 1, 2 e 3, l'articolo 11,
paragrafo 2, l'articolo 12, paragrafo 1, gli articoli 14, 16, 18, 19, 20, 22, 23, 26, 27, 30, 31, 32, 33, 34
e 50 del protocollo sullo statuto del Sistema europeo di banche centrali e della Banca centrale
europea («statuto») non si applicano al Regno Unito.
In tali articoli i riferimenti all'Unione o agli Stati membri non riguardano il Regno Unito e i
riferimenti alle banche centrali nazionali o ai partecipanti al capitale non riguardano la Banca
d'Inghilterra.
I riferimenti nell'articolo 10, paragrafo 3 e nell'articolo 30, paragrafo 2 dello statuto al «capitale
sottoscritto della Banca centrale europea» non includono il capitale sottoscritto dalla Banca
d'Inghilterra.
Articolo 8
L'articolo III-199 della Costituzione e gli articoli da 43 a 47 dello statuto si applicano,
indipendentemente dal fatto che uno Stato membro usufruisca o no di una deroga, con i seguenti
emendamenti:
a) all'articolo 43 dello statuto, i riferimenti ai compiti della Banca centrale europea e dell'Istituto
monetario europeo includono i compiti che devono ancora essere assolti dopo l'introduzione
dell'euro a motivo della decisione del Regno Unito di non adottare l'euro;
b) oltre ai compiti previsti dall'articolo 46 dello statuto, la Banca centrale europea svolge anche
funzioni di consulenza in merito ai regolamenti europei o alle decisioni europee del Consiglio
954374_TRAITE_IT_301_350 06-01-2005 08:22 Pagina 350
Trattato che adotta una Costituzione per l'Europa 351
concernenti il Regno Unito, adottate ai sensi dell'articolo 9, lettere a) e c) del presente protocollo e
contribuisce alla preparazione delle medesime;
c) la Banca d'Inghilterra versa la propria sottoscrizione al capitale della Banca centrale europea per
coprire i costi operativi sulla stessa base delle banche centrali nazionali degli Stati membri con
deroga.
Articolo 9
Il Regno Unito può notificare al Consiglio in qualsiasi momento la sua intenzione di adottare l'euro.
In tal caso:
a) il Regno Unito ha il diritto di adottare l'euro, purché soddisfi le necessarie condizioni. Il
Consiglio, su richiesta del Regno Unito, decide, alle condizioni e secondo la procedura di cui
all'articolo III-198, paragrafi 1 e 2 della Costituzione, se tale paese soddisfa le condizioni
necessarie;
b) la Banca d'Inghilterra versa il capitale sottoscritto, trasferisce alla Banca centrale europea attività
di riserva in valuta e contribuisce alle sue riserve sulla stessa base della banca centrale nazionale
dello Stato membro la cui deroga sia stata abolita;
c) il Consiglio, alle condizioni e in conformità della procedura di cui all'articolo III-198, paragrafo 3
della Costituzione, adotta ogni altra decisione necessaria per permettere al Regno Unito di
adottare l'euro.
Se il Regno Unito adotta l'euro conformemente alle disposizioni del presente articolo, gli articoli da 3
a 8 cessano di produrre effetto.
Articolo 10
In deroga all'articolo III-181 della Costituzione e all'articolo 21, paragrafo 1 dello statuto, il governo
del Regno Unito può mantenere la linea di credito («Ways and Means») presso la Banca d'Inghilterra
fintantoché il Regno Unito non adotti l'euro.
954374_TRAITE_IT_301_350 06-01-2005 08:22 Pagina 351
352 Parte IV
14. PROTOCOLLO SU TALUNE DISPOSIZIONI RELATIVE ALLA DANIMARCA IN RELAZIONE
ALL'UNIONE ECONOMICA E MONETARIA
LE ALTE PARTI CONTRAENTI,
TENENDO CONTO che la Costituzione danese prevede disposizioni che possono implicare il ricorso al referendum in
Danimarca preliminarmente alla rinuncia danese alla deroga,
TENENDO CONTO che il 3 novembre 1993 il governo danese ha notificato al Consiglio la sua intenzione di non
partecipare alla terza fase dell'Unione economica e monetaria ai sensi del punto 1 del protocollo su talune disposizioni
relative alla Danimarca, allegato al trattato che istituisce la Comunità europea,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
La Danimarca usufruisce di una deroga, tenuto conto della notifica trasmessa al Consiglio dal governo
danese il 3 novembre 1993. La deroga comporta l'applicabilità alla Danimarca di tutte le disposizioni
della Costituzione e dello statuto del Sistema europeo di banche centrali e della Banca centrale
europea relativi a una deroga.
Articolo 2
Quanto all'abrogazione della deroga, la procedura di cui all'articolo III-198 della Costituzione è
avviata soltanto a richiesta della Danimarca.
Articolo 3
In caso di abrogazione della deroga non si applicano più le disposizioni del presente protocollo.
954374_TRAITE_IT_351_400 06-01-2005 08:33 Pagina 352
Trattato che adotta una Costituzione per l'Europa 353
15. PROTOCOLLO SU TALUNE ATTIVITÀ DELLA BANCA NAZIONALE DI DANIMARCA
LE ALTE PARTI CONTRAENTI,
DESIDERANDO risolvere taluni problemi particolari che interessano la Danimarca,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
Le disposizioni dell'articolo 14 del protocollo sullo statuto del Sistema europeo di banche centrali e
della Banca centrale europea lasciano impregiudicato il diritto della Banca nazionale di Danimarca di
svolgere le sue attuali attività nei territori della Danimarca che non fanno parte dell'Unione.
954374_TRAITE_IT_351_400 06-01-2005 08:33 Pagina 353
354 Parte IV
16. PROTOCOLLO SUL REGIME DEL FRANCO COMUNITÀ FINANZIARIA DEL PACIFICO
LE ALTE PARTI CONTRAENTI,
DESIDERANDO tener conto di un aspetto specifico concernente la Francia,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
La Francia può mantenere il privilegio dell'emissione monetaria in Nuova Caledonia, nella Polinesia
francese e a Wallis e Futuna alle condizioni fissate dalla sua legislazione nazionale e ha il diritto
esclusivo di fissare la parità del franco Comunità finanziaria del Pacifico.
954374_TRAITE_IT_351_400 06-01-2005 08:33 Pagina 354
Trattato che adotta una Costituzione per l'Europa 355
17. PROTOCOLLO SULL'ACQUIS DI SCHENGEN INTEGRATO NELL'AMBITO DELL'UNIONE
EUROPEA
LE ALTE PARTI CONTRAENTI,
RAMMENTANDO che le disposizioni dell'acquis di Schengen consistenti in accordi relativi all'eliminazione graduale dei
controlli alle frontiere comuni, firmati da alcuni Stati membri dell'Unione europea a Schengen il 14 giugno 1985 e il
19 giugno 1990, nonché in accordi connessi e norme adottate sulla base dei suddetti accordi sono state integrate
nell'ambito dell'Unione europea mediante un protocollo allegato al trattato sull'Unione europea e al trattato che adotta
la Comunità europea;
DESIDEROSE di preservare l'acquis di Schengen, sviluppato dall'entrata in vigore di detto protocollo, nell'ambito della
Costituzione e di sviluppare tale acquis per contribuire alla realizzazione dell'obiettivo di offrire ai cittadini dell'Unione
uno spazio di libertà, sicurezza e giustizia, senza frontiere interne;
TENENDO CONTO della particolare posizione della Danimarca;
TENENDO CONTO del fatto che l'Irlanda e il Regno Unito di Gran Bretagna e d'Irlanda del Nord non partecipano a
tutte le disposizioni dell'acquis di Schengen; che dovrebbero tuttavia essere previste disposizioni per consentire a tali
Stati membri di accettare, in tutto o in parte, altre disposizioni di detto acquis;
RICONOSCENDO che, pertanto, è necessario avvalersi delle disposizioni della Costituzione relative ad una
cooperazione rafforzata tra alcuni Stati membri;
TENENDO CONTO della necessità di mantenere un rapporto speciale con la Repubblica d'Islanda e il Regno di
Norvegia, Stati vincolati dall'Unione nordica dei passaporti,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Il Regno del Belgio, la Repubblica ceca, il Regno di Danimarca, la Repubblica federale di Germania, la
Repubblica di Estonia, la Repubblica ellenica, il Regno di Spagna, la Repubblica francese, la
Repubblica italiana, la Repubblica di Cipro, la Repubblica di Lettonia, la Repubblica di Lituania, il
Granducato di Lussemburgo, la Repubblica di Ungheria, la Repubblica di Malta, il Regno dei Paesi
Bassi, la Repubblica d'Austria, la Repubblica di Polonia, la Repubblica del Portogallo, la Repubblica di
Slovenia, la Repubblica slovacca, la Repubblica di Finlandia e il Regno di Svezia, sono autorizzati ad
attuare tra loro una cooperazione rafforzata nei settori riguardanti le disposizioni definite dal
Consiglio che costituiscono l'acquis di Schengen. Tale cooperazione è realizzata nell'ambito
istituzionale e giuridico dell'Unione e nel rispetto delle pertinenti disposizioni della Costituzione.
954374_TRAITE_IT_351_400 06-01-2005 08:33 Pagina 355
356 Parte IV
Articolo 2
L'acquis di Schengen si applica agli Stati membri di cui all'articolo 1, fatte salve le disposizioni
dell'articolo 3 del protocollo relativo al trattato e atto di adesione della Repubblica ceca, della
Repubblica di Estonia, della Repubblica di Cipro, della Repubblica di Lettonia, della Repubblica di
Lituania, della Repubblica di Ungheria, della Repubblica di Malta, della Repubblica di Polonia, della
Repubblica di Slovenia e della Repubblica slovacca. Il Consiglio si sostituisce al comitato esecutivo
istituito dagli accordi di Schengen.
Articolo 3
La partecipazione della Danimarca all'adozione delle misure che costituiscono uno sviluppo
dell'acquis di Schengen, come pure l'attuazione e l'applicazione di tali misure in Danimarca, sono
disciplinate dalle pertinenti disposizioni del protocollo sulla posizione della Danimarca.
Articolo 4
L'Irlanda e il Regno Unito di Gran Bretagna e d'Irlanda del Nord possono in qualsiasi momento
chiedere di partecipare, in tutto o in parte, alle disposizioni dell'acquis di Schengen.
Il Consiglio adotta una decisione europea in merito a tale richiesta. Delibera all'unanimità dei membri
di cui all'articolo 1 e del rappresentante del governo dello Stato interessato.
Articolo 5
Le proposte e le iniziative che si baseranno sull'acquis di Schengen sono soggette alle pertinenti
disposizioni della Costituzione.
In tale contesto, laddove l'Irlanda o il Regno Unito, o entrambi, non abbiano notificato per iscritto al
presidente del Consiglio, entro un congruo periodo di tempo, che desiderano partecipare,
l'autorizzazione di cui all'articolo III-419, paragrafo 1 della Costituzione si considera concessa agli
Stati membri di cui all'articolo 1 nonché all'Irlanda e al Regno Unito, laddove uno di essi desideri
partecipare ai settori di cooperazione in questione.
Articolo 6
La Repubblica di Islanda e il Regno di Norvegia sono associati all'attuazione dell'acquis di Schengen e
al suo ulteriore sviluppo. A tal fine vengono concordate procedure appropriate in un accordo che
sarà concluso con tali Stati dal Consiglio, che delibera all'unanimità dei suoi membri di cui
all'articolo 1. Tale accordo include disposizioni relative al contributo dell'Islanda e della Norvegia ad
ogni conseguenza finanziaria derivante dall'attuazione del presente protocollo.
Il Consiglio, deliberando all'unanimità, conclude con l'Islanda e la Norvegia un accordo separato, al
fine di stabilire i diritti e gli obblighi fra l'Irlanda e il Regno Unito di Gran Bretagna e d'Irlanda del
Nord, da un lato, e l'Islanda e la Norvegia, dall'altro, nei settori dell'acquis di Schengen che riguardano
tali Stati.
954374_TRAITE_IT_351_400 06-01-2005 08:33 Pagina 356
Trattato che adotta una Costituzione per l'Europa 357
Articolo 7
Ai fini dei negoziati relativi all'adesione di nuovi Stati membri all'Unione europea, l'acquis di
Schengen e le ulteriori misure adottate dalle istituzioni nell'ambito del suo campo d'applicazione
sono considerati un acquis che deve essere accettato integralmente da tutti gli Stati candidati
all'adesione.
954374_TRAITE_IT_351_400 06-01-2005 08:33 Pagina 357
358 Parte IV
18. PROTOCOLLO SULL'APPLICAZIONE DI ALCUNI ASPETTI DELL'ARTICOLO III-130 DELLA
COSTITUZIONE AL REGNO UNITO E ALL'IRLANDA
LE ALTE PARTI CONTRAENTI,
DESIDEROSE di risolvere talune questioni relative al Regno Unito e all'Irlanda,
CONSIDERANDO che da molti anni esistono tra il Regno Unito e l'Irlanda intese speciali in materia di libero
spostamento,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Nonostante gli articoli III-130 e III-265 della Costituzione, qualsiasi altra disposizione di tale
Costituzione, qualsiasi misura adottata a norma di detta Costituzione o qualsiasi accordo
internazionale concluso dall'Unione o dall'Unione e dai suoi Stati membri con uno o più Stati
terzi, il Regno Unito è autorizzato a esercitare, alle sue frontiere con altri Stati membri, sulle persone
che intendono entrare nel Regno Unito, quei controlli che ritenga necessari al fine di:
a) verificare il diritto di accesso al Regno Unito per i cittadini di Stati membri o per le persone a loro
carico, che esercitano diritti conferiti loro dal diritto dell'Unione, nonché per cittadini di altri Stati
cui tali diritti sono stati conferiti mediante un accordo vincolante per il Regno Unito; e
b) stabilire se concedere o no ad altre persone il permesso di entrare nel Regno Unito.
Nessuna disposizione degli articoli III-130 e III-265 della Costituzione, né qualsiasi altra disposizione
di tale Costituzione o qualsiasi misura adottata a norma della stessa pregiudica il diritto del Regno
Unito di adottare o esercitare i suddetti controlli. I riferimenti al Regno Unito contenuti nel presente
articolo includono i territori delle cui relazioni esterne è responsabile il Regno Unito.
Articolo 2
Il Regno Unito e l'Irlanda possono continuare a concludere intese reciproche in materia di
circolazione di persone tra i loro territori («zona di libero spostamento»), nel pieno rispetto dei diritti
delle persone di cui all'articolo 1, primo comma, lettera a). In questo contesto, finché essi
manterranno dette intese, le disposizioni dell'articolo 1 si applicano all'Irlanda negli stessi termini e
condizioni con cui saranno applicate al Regno Unito. Nessuna disposizione degli articoli III-130 e
III-265 della Costituzione, né qualsiasi altra disposizione di tale Costituzione o qualsiasi misura
adottata a norma della stessa pregiudica tali intese.
954374_TRAITE_IT_351_400 06-01-2005 08:33 Pagina 358
Trattato che adotta una Costituzione per l'Europa 359
Articolo 3
Gli altri Stati membri hanno la facoltà di esercitare, alle loro frontiere o in ogni punto di entrata nel
loro territorio, controlli analoghi sulle persone che intendono entrare nel loro territorio dal Regno
Unito o da altri territori le cui relazioni esterne ricadono sotto la responsabilità di quest'ultimo, per
gli stessi scopi indicati all'articolo 1, oppure dall'Irlanda nella misura in cui l'articolo 1 si applica
all'Irlanda.
Nessuna disposizione degli articoli III-130 e III-265 della Costituzione, né qualsiasi altra disposizione
di tale Costituzione o qualsiasi misura adottata a norma della stessa pregiudica il diritto degli altri
Stati membri di adottare o esercitare i suddetti controlli.
Articolo 4
Il presente protocollo si applica anche ad atti che restano in vigore a norma dell'articolo IV-438 della
Costituzione.
954374_TRAITE_IT_351_400 06-01-2005 08:33 Pagina 359
360 Parte IV
19. PROTOCOLLO SULLA POSIZIONE DEL REGNO UNITO E DELL'IRLANDA RISPETTO ALLE
POLITICHE RELATIVE AI CONTROLLI ALLE FRONTIERE, ALL'ASILO E ALL'IMMIGRAZIONE E
RISPETTO ALLA COOPERAZIONE GIUDIZIARIA IN MATERIA CIVILE E ALLA COOPERAZIONE
DI POLIZIA
LE ALTE PARTI CONTRAENTI,
DESIDEROSE di risolvere talune questioni relative al Regno Unito e all'Irlanda,
CONSIDERANDO il protocollo sull'applicazione di alcuni aspetti dell'articolo III-130 della Costituzione al Regno Unito
e all'Irlanda,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Fatto salvo l'articolo 3, il Regno Unito e l'Irlanda non partecipano all'adozione da parte del Consiglio
delle misure proposte a norma della parte III, titolo III, capo IV, sezioni 2 o 3 della Costituzione o
dell'articolo III-260 della Costituzione, nella misura in cui tale articolo riguarda i settori contemplati
da dette sezioni, o dell'articolo III-263 o dell'articolo III-275, paragrafo 2, lettera a) della Costituzione.
Per gli atti del Consiglio che devono essere adottati all'unanimità si richiede l'unanimità dei membri
del Consiglio, ad eccezione dei rappresentanti dei governi del Regno Unito e dell'Irlanda.
Ai fini del presente articolo, per maggioranza qualificata si intende almeno il 55 % dei membri del
Consiglio rappresentanti gli Stati membri partecipanti che totalizzino almeno il 65 % della
popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
In deroga al secondo e terzo comma, quando il Consiglio non delibera su proposta della
Commissione o del ministro degli affari esteri dell'Unione, per maggioranza qualificata richiesta si
intende almeno il 72 % dei membri del Consiglio rappresentanti gli Stati membri partecipanti che
totalizzino almeno il 65 % della popolazione di tali Stati.
Articolo 2
In forza dell'articolo 1 e fatti salvi gli articoli 3, 4 e 6, nessuna disposizione della parte III, titolo III,
capo IV, sezioni 2 o 3 della Costituzione o dell'articolo III-260 della Costituzione, nella misura in cui
tale articolo riguarda i settori contemplati da dette sezioni, o dell'articolo III-263 o dell'articolo
III-275, paragrafo 2, lettera a) della Costituzione, nessuna misura adottata a norma di dette sezioni o
articoli, nessuna disposizione di accordi internazionali conclusi dall'Unione a norma di dette sezioni
954374_TRAITE_IT_351_400 06-01-2005 08:33 Pagina 360
Trattato che adotta una Costituzione per l'Europa 361
o articoli e nessuna decisione della Corte di giustizia dell'Unione sull'interpretazione di tali
disposizioni o misure è vincolante o applicabile nel Regno Unito o in Irlanda; nessuna di tali
disposizioni, misure o decisioni pregiudica in alcun modo le competenze, i diritti e gli obblighi di tali
Stati e nessuna di tali disposizioni, misure o decisioni pregiudica in alcun modo l'acquis comunitario
e dell'Unione né costituisce parte del diritto dell'Unione, quali applicabili al Regno Unito o all'Irlanda.
Articolo 3
1. Il Regno Unito o l'Irlanda possono notificare per iscritto al Consiglio, entro tre mesi dalla
presentazione di una proposta al Consiglio, in applicazione della parte III, titolo III, capo IV, sezioni 2
o 3 della Costituzione o di una proposta o di una iniziativa in applicazione dell'articolo III-263 o
dell'articolo III-275, paragrafo 2, lettera a) della Costituzione, che desiderano partecipare all'adozione
e all'applicazione di una delle misure proposte; una volta effettuata detta notifica, tali Stati membri
sono abilitati a partecipare. Per gli atti del Consiglio che devono essere adottati all'unanimità si
richiede l'unanimità dei membri del Consiglio, ad eccezione del membro che non ha proceduto a tale
notifica. Una misura adottata a norma del presente paragrafo è vincolante per tutti gli Stati membri
che hanno preso parte alla sua adozione. I regolamenti o le decisioni europei adottati in applicazione
dell'articolo III-260 della Costituzione prevedono le modalità di partecipazione del Regno Unito e
dell'Irlanda alle valutazioni concernenti i settori contemplati dalla parte III, titolo III, capo IV,
sezioni 2 o 3 della Costituzione.
Ai fini del presente articolo, per maggioranza qualificata si intende almeno il 55 % dei membri del
Consiglio rappresentanti gli Stati membri partecipanti che totalizzino almeno il 65 % della
popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
In deroga al secondo e terzo comma, quando il Consiglio non delibera su proposta della
Commissione o del ministro degli affari esteri dell'Unione, per maggioranza qualificata richiesta si
intende almeno il 72 % dei membri del Consiglio rappresentanti gli Stati membri partecipanti che
totalizzino almeno il 65 % della popolazione di tali Stati.
2. Se una misura di cui al paragrafo 1 non può essere adottata entro un congruo periodo di tempo
con la partecipazione del Regno Unito o dell'Irlanda, essa può essere adottata dal Consiglio a norma
dell'articolo 1 senza la partecipazione del Regno Unito o dell'Irlanda. In tal caso si applica l'articolo 2.
Articolo 4
Il Regno Unito o l'Irlanda, in qualsiasi momento dopo l'adozione di una misura a norma della
parte III, titolo III, capo IV, sezioni 2 o 3 della Costituzione o dell'articolo III-263 o dell'articolo
III-275, paragrafo 2, lettera a) della Costituzione, possono notificare al Consiglio e alla Commissione
la loro intenzione di accettarla. In tal caso si applica, con gli opportuni adattamenti, la procedura di
cui all'articolo III-420, paragrafo 1 della Costituzione.
954374_TRAITE_IT_351_400 06-01-2005 08:33 Pagina 361
362 Parte IV
Articolo 5
Uno Stato membro che non sia vincolato da una misura adottata a norma della parte III, titolo III,
capo IV, sezioni 2 o 3 della Costituzione o dell'articolo III-263 o dell'articolo III-275, paragrafo 2,
lettera a) della Costituzione non subisce alcuna conseguenza finanziaria di tale misura diversa dai
costi amministrativi che ne derivano per le istituzioni, salvo che il Consiglio, deliberando
all'unanimità dei membri previa consultazione del Parlamento europeo, non disponga altrimenti.
Articolo 6
Qualora, nei casi previsti nel presente protocollo, il Regno Unito o l'Irlanda siano vincolati da una
misura adottata a norma della parte III, titolo III, capo IV, sezioni 2 o 3 della Costituzione o
dell'articolo III-260 della Costituzione, nella misura in cui tale articolo riguarda i settori contemplati
da dette sezioni o dell'articolo III-263 o dell'articolo III-275, paragrafo 2, lettera a) della Costituzione,
a tale Stato si applicano, in relazione a detta misura, le pertinenti disposizioni della Costituzione.
Articolo 7
Gli articoli 3 e 4 non pregiudicano il protocollo sull'acquis di Schengen integrato nell'ambito
dell'Unione europea.
Articolo 8
L'Irlanda può notificare per iscritto al Consiglio che non desidera più essere vincolata dai termini del
presente protocollo. In tal caso tali disposizioni non si applicano più all'Irlanda.
954374_TRAITE_IT_351_400 06-01-2005 08:33 Pagina 362
Trattato che adotta una Costituzione per l'Europa 363
20. PROTOCOLLO SULLA POSIZIONE DELLA DANIMARCA
LE ALTE PARTI CONTRAENTI,
NEL RAMMENTARE la decisione dei Capi di Stato e di Governo, riuniti in sede di Consiglio europeo a Edimburgo il
12 dicembre 1992, concernente taluni problemi sollevati dalla Danimarca in merito al trattato sull'Unione europea,
PRESO ATTO della posizione della Danimarca per quanto concerne la cittadinanza, l'unione economica e monetaria, la
politica di difesa e il settore della giustizia e degli affari interni, quale stabilita nella decisione di Edimburgo.
CONSAPEVOLI del fatto che la continuazione ai sensi della Costituzione del regime giuridico derivante dalla decisione
di Edimburgo limiterà in maniera significativa la partecipazione della Danimarca in importanti settori di cooperazione
dell'Unione e che per quest'ultima sarebbe del massimo interesse garantire l'integrità dell'acquis nel settore della libertà,
sicurezza e giustizia,
DESIDEROSE pertanto di stabilire un quadro giuridico che preveda l'opzione per la Danimarca di partecipare
all'adozione delle misure proposte sulla base della parte III, titolo III, capo IV della Costituzione e accogliendo
favorevolmente l'intenzione della Danimarca di avvalersi di tale opzione qualora possibile secondo le proprie norme
costituzionali,
PRENDENDO ATTO che la Danimarca non impedirà agli altri Stati membri di sviluppare ulteriormente la loro
cooperazione per quanto concerne misure non vincolanti per la Danimarca,
TENENDO PRESENTE il protocollo sull'acquis di Schengen integrato nell'ambito dell'Unione europea,
HANNO CONVENUTO le seguenti disposizioni, che sono allegate alla Costituzione:
PARTE I
Articolo 1
La Danimarca non partecipa all'adozione da parte del Consiglio delle misure proposte a norma della
parte III, titolo III, capo IV della Costituzione. Per gli atti del Consiglio che devono essere adottati
all'unanimità si richiede l'unanimità dei membri del Consiglio, ad eccezione del rappresentante del
governo danese.
Ai fini del presente articolo, per maggioranza qualificata si intende almeno il 55 % dei membri del
Consiglio rappresentanti gli Stati membri partecipanti che totalizzino almeno il 65 % della
popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
954374_TRAITE_IT_351_400 06-01-2005 08:33 Pagina 363
364 Parte IV
In deroga al secondo e terzo comma, quando il Consiglio non delibera su proposta della
Commissione o del ministro degli affari esteri dell'Unione, per maggioranza qualificata richiesta si
intende almeno il 72 % dei membri del Consiglio rappresentanti gli Stati membri partecipanti che
totalizzino almeno il 65 % della popolazione di tali Stati.
Articolo 2
Nessuna disposizione della parte III, titolo III, capo IV della Costituzione, nessuna misura adottata a
norma di detto capo, nessuna disposizione di alcun accordo internazionale concluso dall'Unione a
norma di detto capo e nessuna decisione della Corte di giustizia dell'Unione europea
sull'interpretazione di tali disposizioni o misure è vincolante o applicabile in Danimarca; nessuna
di tali disposizioni, misure o decisioni pregiudica in alcun modo le competenze, i diritti e gli obblighi
della Danimarca; nessuna di tali disposizioni, misure o decisioni pregiudica in alcun modo l'acquis
comunitario e dell'Unione né costituisce parte del diritto dell'Unione, quali applicabili alla Danimarca.
Articolo 3
La Danimarca non sostiene le conseguenze finanziarie delle misure di cui all'articolo 1 diverse dalle
spese amministrative connesse con le istituzioni.
Articolo 4
1. La Danimarca decide, entro un periodo di sei mesi dall'adozione di una misura volta a sviluppare
l'acquis di Schengen e prevista nella parte I, se intende recepire tale misura nel proprio diritto interno.
Se decide in tal senso, questa misura creerà un obbligo a norma del diritto internazionale tra la
Danimarca e gli altri Stati membri vincolati da detta misura.
Se la Danimarca decidesse di non applicare una tale misura, gli Stati membri vincolati da quest'ultima
e la Danimarca esamineranno le misure appropriate da prendere.
2. La Danimarca mantiene i diritti e gli obblighi esistenti prima dell'entrata in vigore del trattato che
adotta una Costituzione per l'Europa per quanto riguarda l'acquis di Schengen.
PARTE II
Articolo 5
Per quanto attiene alle misure adottate dal Consiglio a norma dell'articolo I-41, dell'articolo III295,
paragrafo 1 e degli articoli da III-309 a III-313 della Costituzione, la Danimarca non partecipa
all'elaborazione e all'attuazione di decisioni e azioni dell'Unione che hanno implicazioni di difesa.
Pertanto la Danimarca non prende parte alla loro adozione. La Danimarca non impedirà agli altri
Stati membri di sviluppare ulteriormente la loro cooperazione in questo settore. La Danimarca non
ha l'obbligo di contribuire al finanziamento di spese operative connesse con tali misure, né quello di
mettere a disposizione dell'Unione capacità militari.
954374_TRAITE_IT_351_400 06-01-2005 08:33 Pagina 364
Trattato che adotta una Costituzione per l'Europa 365
Per gli atti del Consiglio che devono essere adottati all'unanimità si richiede l'unanimità dei membri
del Consiglio, ad eccezione del rappresentante del governo danese.
Ai fini del presente articolo, per maggioranza qualificata si intende almeno il 55 % dei membri del
Consiglio rappresentanti gli Stati membri partecipanti che totalizzino almeno il 65 % della
popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
In deroga al terzo e quarto comma, quando il Consiglio non delibera su proposta della Commissione
o del ministro degli affari esteri dell'Unione, per maggioranza qualificata richiesta si intende almeno
il 72 % dei membri del Consiglio rappresentanti gli Stati membri partecipanti che totalizzino almeno
il 65 % della popolazione di tali Stati.
PARTE III
Articolo 6
Il presente protocollo si applica altresì alle misure ancora in vigore a norma dell'articolo IV-438 della
Costituzione, che erano contemplate prima dell'entrata in vigore del trattato che adotta una
Costituzione per l'Europa dal protocollo sulla posizione della Danimarca allegato al trattato
sull'Unione europea e al trattato che istituisce la Comunità europea.
Articolo 7
Gli articoli 1, 2 e 3 non si applicano alle misure che determinano quali siano i paesi terzi i cui
cittadini devono essere in possesso di un visto all'atto dell'attraversamento delle frontiere esterne degli
Stati membri, né a misure relative all'instaurazione di un modello uniforme per i visti.
PARTE IV
Articolo 8
La Danimarca può in qualunque momento, secondo le proprie norme costituzionali informare gli
altri Stati membri che non intende più avvalersi, in tutto o in parte, del presente protocollo. In tal
caso la Danimarca applicherà pienamente tutte le misure pertinenti in vigore a quel momento
nell'ambito dell'Unione.
Articolo 9
1. In qualsiasi momento e fatto salvo l'articolo 8, la Danimarca può, secondo le proprie norme
costituzionali, notificare agli altri Stati membri che, con effetto dal primo giorno del mese successivo
alla notifica, la parte I è costituita dalle disposizioni di cui all'allegato. In tal caso gli articoli da 5 a 9
sono rinumerati di conseguenza.
954374_TRAITE_IT_351_400 06-01-2005 08:33 Pagina 365
366 Parte IV
2. Sei mesi dopo la data in cui prende effetto la notifica di cui al paragrafo 1, tutto l'acquis di
Schengen e le misure adottate per sviluppare tale acquis, che erano fino ad allora vincolanti per la
Danimarca quali obblighi di diritto internazionale, sono vincolanti per la Danimarca in quanto diritto
dell'Unione.
ALLEGATO
Articolo 1
Fatto salvo l'articolo 3, la Danimarca non partecipa all'adozione da parte del Consiglio delle misure
proposte a norma della parte III, titolo III, capo IV della Costituzione. Per gli atti del Consiglio che
devono essere adottati all'unanimità si richiede l'unanimità dei membri del Consiglio, ad eccezione
del rappresentante del governo danese.
Ai fini del presente articolo, per maggioranza qualificata si intende almeno il 55 % dei membri del
Consiglio rappresentanti gli Stati membri partecipanti che totalizzino almeno il 65 % della
popolazione di tali Stati.
La minoranza di blocco deve comprendere almeno il numero minimo di membri del Consiglio che
rappresentano oltre il 35 % della popolazione degli Stati membri partecipanti, più un altro membro;
in caso contrario la maggioranza qualificata si considera raggiunta.
In deroga al secondo e terzo comma, quando il Consiglio non delibera su proposta della
Commissione o del ministro degli affari esteri dell'Unione, per maggioranza qualificata richiesta si
intende almeno il 72 % dei membri del Consiglio rappresentanti gli Stati membri partecipanti che
totalizzino almeno il 65 % della popolazione di tali Stati.
Articolo 2
A norma dell'articolo 1 e fatti salvi gli articoli 3, 4 e 6, nessuna disposizione della parte III, titolo III,
capo IV della Costituzione, nessuna misura adottata a norma di detto capo, nessuna disposizione di
accordi internazionali conclusi dall'Unione a norma di detto capo, nessuna decisione della Corte di
giustizia dell'Unione europea sull'interpretazione di tali disposizioni o misure è vincolante o
applicabile in Danimarca; nessuna di tali disposizioni, misure o decisioni pregiudica in alcun modo le
competenze, i diritti e gli obblighi della Danimarca; nessuna di tali disposizioni, misure o decisioni
pregiudica in alcun modo l'acquis comunitario e dell'Unione né costituisce parte del diritto
dell'Unione, quali applicabili alla Danimarca.
Articolo 3
1. La Danimarca può notificare per iscritto al presidente del Consiglio, entro tre mesi dalla
presentazione di una proposta o di un'iniziativa al Consiglio, a norma della parte III, titolo III, capo IV
della Costituzione, che desidera partecipare all'adozione e applicazione di una delle misure proposte;
una volta effettuata detta notifica la Danimarca è abilitata a partecipare.
2. Se una misura di cui al paragrafo 1 non può essere adottata dopo un congruo periodo di tempo
con la partecipazione della Danimarca, essa può essere adottata dal Consiglio a norma dell'articolo 1
senza la partecipazione della Danimarca. In tal caso si applica l'articolo 2.
954374_TRAITE_IT_351_400 06-01-2005 08:33 Pagina 366
Trattato che adotta una Costituzione per l'Europa 367
Articolo 4
La Danimarca, in qualsiasi momento dopo l'adozione di una misura a norma della parte III, titolo III,
capo IV della Costituzione, può notificare al Consiglio e alla Commissione la sua intenzione di
accettarla. In tal caso si applica, con gli opportuni adattamenti, la procedura di cui all'articolo III420,
paragrafo 1 della Costituzione.
Articolo 5
1. La notifica di cui all'articolo 4 è presentata entro sei mesi dall'adozione finale di una misura se
tale misura si fonda sull'acquis di Schengen.
Qualora la Danimarca non presenti una notifica conformemente all'articolo 3 o 4 in relazione a
misure che si fondano sull'acquis di Schengen, gli Stati membri vincolati da tali misure e la Danimarca
esamineranno le iniziative appropriate da intraprendere.
2. Una notifica a norma dell'articolo 3 relativa a misure che si fondano sull'acquis di Schengen è
irrevocabilmente considerata una notifica a norma dell'articolo 3 ai fini di qualsiasi altra proposta o
iniziativa che intende fondarsi sulla misura in questione, purché tale proposta o iniziativa si fondi
sull'acquis di Schengen.
Articolo 6
Qualora, nei casi previsti nella presente parte, la Danimarca sia vincolata da una misura adottata dal
Consiglio a norma della parte III, titolo III, capo IV della Costituzione, si applicano alla Danimarca, in
relazione a detta misura, le pertinenti disposizioni della Costituzione.
Articolo 7
Qualora la Danimarca non sia vincolata da una misura adottata a norma della parte III, titolo III,
capo IV della Costituzione, essa non subisce alcuna conseguenza finanziaria di tale misura diversa dai
costi amministrativi che ne derivano per le istituzioni, a meno che il Consiglio, deliberando
all'unanimità, previa consultazione del Parlamento europeo, decida altrimenti.
954374_TRAITE_IT_351_400 06-01-2005 08:33 Pagina 367
368 Parte IV
21. PROTOCOLLO SULLE RELAZIONI ESTERNE DEGLI STATI MEMBRI IN MATERIA DI
ATTRAVERSAMENTO DELLE FRONTIERE ESTERNE
LE ALTE PARTI CONTRAENTI,
TENENDO CONTO dell'esigenza degli Stati membri di garantire controlli efficaci alle loro frontiere esterne, se
opportuno in cooperazione con i paesi terzi,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
Le disposizioni sulle misure relative all'attraversamento delle frontiere esterne di cui all'articolo
III-265, paragrafo 2, lettera b) della Costituzione non pregiudicano la competenza degli Stati membri
a negoziare o concludere accordi con i paesi terzi, a condizione che tali accordi rispettino il diritto
dell'Unione e gli altri accordi internazionali pertinenti.
954374_TRAITE_IT_351_400 06-01-2005 08:33 Pagina 368
Trattato che adotta una Costituzione per l'Europa 369
22. PROTOCOLLO SUL DIRITTO D'ASILO PER I CITTADINI DEGLI STATI MEMBRI
LE ALTE PARTI CONTRAENTI,
CONSIDERANDO che, in base all'articolo I-9, paragrafo 1 della Costituzione, l'Unione riconosce i diritti, le libertà e i
principi sanciti nella Carta dei diritti fondamentali;
CONSIDERANDO che, in base all'articolo I-9, paragrafo 3 della Costituzione, i diritti fondamentali garantiti dalla
Convenzione europea di salvaguardia dei diritti dell'uomo e delle libertà fondamentali fanno parte del diritto
dell'Unione in quanto principi generali;
CONSIDERANDO che la Corte di giustizia dell'Unione europea è competente ad assicurare il rispetto del diritto
nell'interpretazione e nell'applicazione dell'articolo I-9, paragrafi 1 e 3 della Costituzione da parte dell'Unione;
CONSIDERANDO che, a norma dell'articolo I-58 della Costituzione, per domandare di diventare membri dell'Unione
tutti gli Stati europei devono rispettare i valori sanciti nell'articolo I-2 della Costituzione;
TENENDO PRESENTE che l'articolo I-59 della Costituzione instaura un meccanismo per la sospensione di taluni diritti
in caso di una violazione grave e persistente di tali valori da parte di uno Stato membro;
RAMMENTANDO che ogni cittadino di uno Stato membro, quale cittadino dell'Unione, gode di uno status e di una
tutela speciali che sono garantiti dagli Stati membri a norma delle disposizioni della parte I, titolo II e della parte III,
titolo II della Costituzione;
TENENDO PRESENTE che la Costituzione istituisce uno spazio senza frontiere interne e conferisce a ogni cittadino
dell'Unione il diritto di circolare e di soggiornare liberamente nel territorio degli Stati membri;
INTENZIONATI ad evitare che l'istituto dell'asilo sia travisato per conseguire finalità diverse da quelle cui tende;
CONSIDERANDO che il presente protocollo rispetta la finalità e gli obiettivi della convenzione di Ginevra del 28 luglio
1951 relativa allo status dei rifugiati,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
Gli Stati membri dell'Unione europea, dato il livello di tutela dei diritti e delle libertà fondamentali da
essi garantito, si considerano reciprocamente paesi d'origine sicuri a tutti i fini giuridici e pratici
connessi a questioni inerenti l'asilo. Pertanto, la domanda d'asilo presentata da un cittadino di uno
Stato membro può essere presa in esame o dichiarata ammissibile all'esame in un altro Stato membro
unicamente nei seguenti casi:
a) se lo Stato membro di cui il richiedente è cittadino procede, avvalendosi dell'articolo 15 della
Convenzione europea per la salvaguardia dei diritti dell'uomo e delle libertà fondamentali,
all'adozione di misure che derogano, nel suo territorio, agli obblighi previsti da detta
convenzione;
954374_TRAITE_IT_351_400 06-01-2005 08:33 Pagina 369
370 Parte IV
b) se è stata avviata la procedura di cui all'articolo I-59, paragrafo 1 o 2 della Costituzione e finché il
Consiglio o, se del caso, il Consiglio europeo non adotti una decisione europea in merito nei
confronti dello Stato membro di cui il richiedente è cittadino;
c) se il Consiglio ha adottato una decisione europea conformemente all'articolo I-59, paragrafo 1
della Costituzione nei riguardi dello Stato membro di cui il richiedente è cittadino ovvero se il
Consiglio europeo ha adottato una decisione europea conformemente all'articolo I-59,
paragrafo 2 della Costituzione riguardo allo Stato membro di cui il richiedente è cittadino;
d) se uno Stato membro così decide unilateralmente per la domanda di un cittadino di un altro Stato
membro; in tal caso il Consiglio ne è immediatamente informato; la domanda è esaminata
partendo dal presupposto che sia manifestamente infondata senza che ciò pregiudichi, in alcun
caso, il potere decisionale dello Stato membro.
954374_TRAITE_IT_351_400 06-01-2005 08:33 Pagina 370
Trattato che adotta una Costituzione per l'Europa 371
23. PROTOCOLLO SULLA COOPERAZIONE STRUTTURATA PERMANENTE ISTITUITA
DALL'ARTICOLO I-41, PARAGRAFO 6, E DALL'ARTICOLO III-312 DELLA COSTITUZIONE
LE ALTE PARTI CONTRAENTI,
VISTO l'articolo I-41, paragrafo 6 e l'articolo III-312 della Costituzione,
RAMMENTANDO che l'Unione conduce una politica estera e di sicurezza comune fondata sulla realizzazione di un
livello di convergenza delle azioni degli Stati membri in costante crescita;
RAMMENTANDO che la politica di sicurezza e di difesa comune costituisce parte integrante della politica estera e di
sicurezza comune; che essa assicura che l'Unione disponga di una capacità operativa fondata su mezzi civili e militari;
che l'Unione può avvalersi di tali mezzi per le missioni di cui all'articolo III-309 della Costituzione che si svolgono al
suo esterno per garantire il mantenimento della pace, la prevenzione dei conflitti e il rafforzamento della sicurezza
internazionale, conformemente ai principi della Carta delle Nazioni Unite; che l'esecuzione di tali compiti si basa sulle
capacità militari fornite dagli Stati membri, conformemente al principio della «riserva unica di forze»;
RAMMENTANDO che la politica di sicurezza e di difesa comune dell'Unione non pregiudica il carattere specifico della
politica di sicurezza e di difesa di taluni Stati membri;
RAMMENTANDO che la politica di sicurezza e di difesa comune dell'Unione rispetta gli obblighi derivanti dal trattato
del Nord-Atlantico per gli Stati membri che ritengono che la loro difesa comune si realizzi tramite l'Organizzazione del
trattato del Nord-Atlantico, che resta il fondamento della difesa collettiva dei suoi membri, ed è compatibile con la
politica di sicurezza e di difesa comune adottata in tale contesto;
CONVINTE che un ruolo più forte dell'Unione in materia di sicurezza e di difesa contribuirà alla vitalità di un'Alleanza
atlantica rinnovata, conformemente agli accordi «Berlin plus»;
DETERMINATE ad assicurare che l'Unione sia in grado di assumere pienamente le responsabilità che le incombono nella
comunità internazionale;
RICONOSCENDO che l'Organizzazione delle Nazioni Unite può chiedere l'assistenza dell'Unione per attuare d'urgenza
missioni avviate ai sensi dei capi VI e VII della Carta delle Nazioni Unite;
RICONOSCENDO che il rafforzamento della politica di sicurezza e di difesa richiederà sforzi da parte degli Stati membri
nel settore delle capacità;
CONSAPEVOLI che il raggiungimento di una nuova fase nello sviluppo della politica europea di sicurezza e di difesa
presuppone sforzi risoluti da parte degli Stati membri che ne hanno espresso la disponibilità;
RICORDANDO che è importante che il ministro degli affari esteri dell'Unione sia pienamente associato ai lavori nel
quadro della cooperazione strutturata permanente;
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
954374_TRAITE_IT_351_400 06-01-2005 08:33 Pagina 371
372 Parte IV
Articolo 1
La cooperazione strutturata permanente di cui all'articolo I-41, paragrafo 6 della Costituzione è
aperta a ogni Stato membro che s'impegni, dalla data dell'entrata in vigore del trattato che adotta una
Costituzione per l'Europa:
a) a procedere più intensamente allo sviluppo delle sue capacità di difesa, attraverso lo sviluppo dei
suoi contributi nazionali e la partecipazione, se del caso, a forze multinazionali, ai principali
programmi europei di equipaggiamento e all'attività dell'Agenzia nel settore dello sviluppo delle
capacità di difesa, della ricerca, dell'acquisizione e degli armamenti (l'Agenzia europea per la
difesa), e
b) ad essere in grado di fornire, al più tardi nel 2007, a titolo nazionale o come componente di
gruppi di forze multinazionali, unità di combattimento mirate alle missioni previste, configurate
sul piano tattico come gruppi tattici, con gli elementi di supporto, compresi trasporto e logistica,
capaci di intraprendere missioni menzionate all'articolo III-309, entro un termine da 5 a 30
giorni, in particolare per rispondere a richieste dell'Organizzazione delle Nazioni Unite, e
sostenibili per un periodo iniziale di 30 giorni prorogabili fino ad almeno 120 giorni.
Articolo 2
Gli Stati membri partecipanti alla cooperazione strutturata permanente si impegnano, per conseguire
gli obiettivi di cui all'articolo 1:
a) a cooperare, dall'entrata in vigore del trattato che adotta una Costituzione per l'Europa, al fine di
conseguire obiettivi concordati riguardanti il livello delle spese per gli investimenti in materia di
equipaggiamenti per la difesa, e a riesaminare regolarmente tali obiettivi, alla luce dell'ambiente di
sicurezza e delle responsabilità internazionali dell'Unione;
b) a ravvicinare, per quanto possibile, i loro strumenti di difesa, in particolare armonizzando
l'identificazione dei bisogni militari, mettendo in comune e, se del caso, specializzando i loro
mezzi e capacità di difesa, nonché promuovendo la cooperazione nei settori della formazione e
della logistica;
c) a prendere misure concrete per rafforzare la disponibilità, l'interoperabilità, la flessibilità e la
schierabilità delle loro forze, in particolare identificando obiettivi comuni in materia di
proiezione delle forze, anche eventualmente riesaminando le loro procedure decisionali
nazionali;
d) a cooperare per assicurare che essi prendano le misure necessarie per colmare, anche attraverso
approcci multinazionali e senza pregiudizio degli impegni che li riguardano in seno
all'Organizzazione del trattato del NordAtlantico, le lacune constatate nel quadro del
«meccanismo di sviluppo delle capacità»;
e) a partecipare, se del caso, allo sviluppo di programmi comuni o europei di equipaggiamenti di
vasta portata nel quadro dell'Agenzia europea per la difesa.
954374_TRAITE_IT_351_400 06-01-2005 08:33 Pagina 372
Trattato che adotta una Costituzione per l'Europa 373
Articolo 3
L'Agenzia europea per la difesa contribuisce alla valutazione regolare dei contributi degli Stati
membri partecipanti in materia di capacità, in particolare dei contributi forniti seguendo i criteri che
saranno stabiliti tra l'altro sulla base dell'articolo 2, e riferisce in materia almeno una volta l'anno. La
valutazione potrà servire di base alle raccomandazioni e alle decisioni europee del Consiglio adottate
conformemente all'articolo III-312 della Costituzione.
954374_TRAITE_IT_351_400 06-01-2005 08:33 Pagina 373
374 Parte IV
24. PROTOCOLLO SULL'ARTICOLO I-41, PARAGRAFO 2 DELLA COSTITUZIONE
LE ALTE PARTI CONTRAENTI,
TENENDO PRESENTE la necessità di una piena applicazione delle disposizioni dell'articolo I-41, paragrafo 2 della
Costituzione,
TENENDO PRESENTE che la politica dell'Unione a norma dell'articolo I-41, paragrafo 2 della Costituzione non deve
pregiudicare il carattere specifico della politica di sicurezza e di difesa di taluni Stati membri e deve rispettare gli
obblighi derivanti dal trattato del NordAtlantico per taluni Stati membri i quali ritengono che la loro difesa comune si
realizzi nell'ambito dell'Organizzazione del trattato del NordAtlantico e sia compatibile con la politica di sicurezza e di
difesa comune adottata in tale contesto,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
L'Unione elabora, insieme con l'Unione dell'Europa occidentale, disposizioni per il miglioramento
della cooperazione reciproca.
954374_TRAITE_IT_351_400 06-01-2005 08:33 Pagina 374
Trattato che adotta una Costituzione per l'Europa 375
25. PROTOCOLLO SULLE IMPORTAZIONI NELL'UNIONE EUROPEA DI PRODOTTI DEL
PETROLIO RAFFINATI NELLE ANTILLE OLANDESI
LE ALTE PARTI CONTRAENTI,
DESIDERANDO apportare precisazioni sul regime degli scambi applicabile alle importazioni nell'Unione di prodotti del
petrolio raffinati nelle Antille olandesi,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
Il presente protocollo è applicabile ai prodotti del petrolio delle voci 27.10, 27.11, 27.12 (paraffina e
cere di petrolio), ex 27.13 (residui paraffinosi) e 27.14 (scisti) della nomenclatura combinata importati
per il consumo negli Stati membri.
Articolo 2
Gli Stati membri si impegnano ad accordare ai prodotti del petrolio raffinati nelle Antille olandesi i
vantaggi tariffari derivanti dall'associazione di queste ultime all'Unione, alle condizioni previste dal
presente protocollo. Queste disposizioni sono valide, qualunque siano le norme d'origine applicate
dagli Stati membri.
Articolo 3
1. Qualora la Commissione, su richiesta di uno Stato membro o di propria iniziativa, constati che le
importazioni nell'Unione di prodotti del petrolio raffinati nelle Antille olandesi, sotto il regime
previsto all'articolo 2, provocano effettive difficoltà sul mercato di uno o più Stati membri, adotta
una decisione europea in cui stabilisce che i dazi doganali applicabili a dette importazione sono
introdotti, aumentati o reintrodotti dagli Stati membri interessati, nella misura e per il periodo
necessari per far fronte a questa situazione. Le aliquote dei dazi doganali così introdotti, aumentati o
reintrodotti non possono superare quelle dei dazi doganali applicabili ai paesi terzi per gli stessi
prodotti.
2. Le disposizioni previste nel paragrafo 1 possono in ogni caso essere applicate quando le
importazione nell'Unione di prodotti del petrolio raffinati nelle Antille olandesi raggiungono due
milioni di tonnellate l'anno.
3. Le decisioni europee prese dalla Commissione a norma dei paragrafi 1 e 2, ivi comprese quelle
intese a respingere la richiesta di uno Stato membro, sono comunicate al Consiglio. Questo può
occuparsene su richiesta di qualsiasi Stato membro e può, in qualunque momento, adottare una
decisione europea per modificarle o annullarle.
954374_TRAITE_IT_351_400 06-01-2005 08:33 Pagina 375
376 Parte IV
Articolo 4
1. Se uno Stato membro ritiene che le importazioni di prodotti del petrolio raffinati nelle Antille
olandesi, effettuate direttamente o attraverso un altro Stato membro sotto il regime previsto
all'articolo 2, provochino effettive difficoltà sul suo mercato e che sia necessaria un'azione immediata
per farvi fronte, può decidere, di propria iniziativa, di applicare a queste importazioni dazi doganali le
cui aliquote non possono superare quelle dei dazi doganali applicabili ai paesi terzi per gli stessi
prodotti. Esso notifica questa decisione alla Commissione, che, entro un mese, adotta una decisione
europea che stabilisce se le misure adottate dallo Stato possono essere mantenute o se devono essere
modificate o soppresse. L'articolo 3, paragrafo 3 è applicabile a questa decisione della Commissione.
2. Qualora le importazioni di prodotti del petrolio raffinati nelle Antille olandesi, effettuate
direttamente o attraverso un altro Stato membro sotto il regime previsto all'articolo 2, in uno o più
Stati membri superino in un anno civile i quantitativi indicati nell'allegato del presente protocollo, le
misure eventualmente adottate a norma del paragrafo 1 da questo o da questi Stati membri per l'anno
in corso sono considerate legittime: la Commissione, dopo essersi assicurata che i quantitativi fissati
sono stati raggiunti, prende atto delle misure adottate. In tal caso, gli altri Stati membri si astengono
dal ricorrere al Consiglio.
Articolo 5
Se l'Unione decide di applicare restrizioni quantitative alle importazioni di prodotti del petrolio di
qualsiasi provenienza, queste possono essere applicate anche alle importazioni di tali prodotti
provenienti dalle Antille olandesi. In questo caso, è assicurato alle Antille olandesi un trattamento
preferenziale rispetto ai paesi terzi.
Articolo 6
1. Gli articoli da 2 a 5 possono essere riveduti dal Consiglio, che delibera all'unanimità previa
consultazione del Parlamento europeo e della Commissione, in occasione dell'adozione di una
definizione comune dell'origine per i prodotti del petrolio provenienti dai paesi terzi e dai paesi
associati, o in occasione di decisioni prese nell'ambito di una politica commerciale comune per i
prodotti in questione, o dell'instaurazione di una politica energetica comune.
2. Tuttavia, al momento della revisione, sono comunque mantenuti per le Antille olandesi vantaggi
equivalenti in forma appropriata e per un quantitativo di almeno due milioni e mezzo di tonnellate di
prodotti del petrolio.
3. Gli impegni dell'Unione relativi ai vantaggi equivalenti di cui al paragrafo 2 possono essere
oggetto, in caso di bisogno, di una ripartizione per paese, tenendo conto dei quantitativi indicati
nell'allegato del presente protocollo.
Articolo 7
Per l'esecuzione del presente protocollo, la Commissione è incaricata di seguire lo sviluppo delle
importazioni negli Stati membri di prodotti del petrolio raffinati nelle Antille olandesi. Gli Stati
membri comunicano alla Commissione, che ne assicura la diffusione, tutte le informazioni utili a
questo scopo, secondo le modalità amministrative che essa raccomanda.
954374_TRAITE_IT_351_400 06-01-2005 08:33 Pagina 376
Trattato che adotta una Costituzione per l'Europa 377
ALLEGATO
Per l'applicazione dell'articolo 4, paragrafo 2, le Alte parti contraenti hanno deciso che i 2 milioni di
tonnellate di prodotti del petrolio delle Antille sono ripartiti come segue tra gli Stati membri:
Germania 625 000 tonnellate
Unione economica belgo-lussemburghese 200 000 tonnellate
Francia 75 000 tonnellate
Italia 100 000 tonnellate
Paesi Bassi 1 000 000 tonnellate
954374_TRAITE_IT_351_400 06-01-2005 08:33 Pagina 377
378 Parte IV
26. PROTOCOLLO SULL'ACQUISTO DI BENI IMMOBILI IN DANIMARCA
LE ALTE PARTI CONTRAENTI,
DESIDERANDO risolvere taluni problemi specifici che rivestono interesse per la Danimarca,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
In deroga alle disposizioni della Costituzione, la Danimarca può mantenere la sua legislazione vigente
in materia di acquisto di residenze secondarie.
954374_TRAITE_IT_351_400 06-01-2005 08:33 Pagina 378
Trattato che adotta una Costituzione per l'Europa 379
27. PROTOCOLLO SUL SISTEMA DI RADIODIFFUSIONE PUBBLICA NEGLI STATI MEMBRI
LE ALTE PARTI CONTRAENTI,
CONSIDERANDO che il sistema di radiodiffusione pubblica negli Stati membri è direttamente collegato alle esigenze
democratiche, sociali e culturali di ogni società, nonché all'esigenza di preservare il pluralismo dei mezzi di
comunicazione,
HANNO CONVENUTO la disposizione interpretativa seguente, che è allegata al trattato che adotta una Costituzione per
l'Europa:
Articolo unico
Le disposizioni della Costituzione non pregiudicano la competenza degli Stati membri a provvedere
al finanziamento del servizio pubblico di radiodiffusione, nella misura in cui tale finanziamento sia
accordato agli organismi di radiodiffusione ai fini dell'adempimento della missione di servizio
pubblico conferita, definita e organizzata da ciascuno Stato membro e nella misura in cui tale
finanziamento non perturbi le condizioni degli scambi e della concorrenza nell'Unione in misura
contraria all'interesse comune, tenendo conto nel contempo dell'adempimento della missione di
servizio pubblico.
954374_TRAITE_IT_351_400 06-01-2005 08:33 Pagina 379
380 Parte IV
28. PROTOCOLLO SULL'ARTICOLO III-214 DELLA COSTITUZIONE
LE ALTE PARTI CONTRAENTI,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
Ai fini dell'applicazione dell'articolo III214 della Costituzione, le prestazioni in virtù di un regime
professionale di sicurezza sociale non saranno considerate come retribuzione se e nella misura in cui
esse possono essere attribuite ai periodi di occupazione precedenti il 17 maggio 1990, eccezion fatta
per i lavoratori o i loro aventi diritto che, prima di detta data, abbiano intentato un'azione giudiziaria
o introdotto un reclamo equivalente secondo il diritto nazionale applicabile.
954374_TRAITE_IT_351_400 06-01-2005 08:33 Pagina 380
Trattato che adotta una Costituzione per l'Europa 381
29. PROTOCOLLO SULLA COESIONE ECONOMICA, SOCIALE E TERRITORIALE
LE ALTE PARTI CONTRAENTI,
RICORDANDO che l'articolo I-3 della Costituzione prevede tra gli altri obiettivi quello di promuovere la coesione
economica, sociale e territoriale e la solidarietà tra gli Stati membri e che tale coesione figura tra i settori di competenza
concorrente dell'Unione enunciati all'articolo I-14, paragrafo 2, lettera c) della Costituzione;
RICORDANDO che le disposizioni della parte III, titolo III, capo III, sezione 3 della Costituzione sulla coesione
economica, sociale e territoriale forniscono, nel loro insieme, la base giuridica per il consolidamento e l'ulteriore
sviluppo dell'azione dell'Unione nel settore della coesione economica, sociale e territoriale, compresa la possibilità di
creare un fondo;
RICORDANDO che l'articolo III-223 della Costituzione prevede l'istituzione di un fondo di coesione;
CONSTATANDO che la Banca europea per gli investimenti sta erogando prestiti considerevoli e sempre maggiori a
favore delle regioni più povere;
CONSIDERANDO il desiderio di una maggiore flessibilità nelle modalità di assegnazione delle risorse provenienti dai
fondi a finalità strutturale;
PRENDENDO atto del desiderio di modulare i livelli della partecipazione dell'Unione ai programmi e ai progetti in
alcuni Stati membri;
PRENDENDO atto della proposta di prendere maggiormente in considerazione la prosperità relativa degli Stati membri
nel sistema delle risorse proprie,
HANNO CONVENUTO la disposizione seguente, che è allegata al trattato che adotta una Costituzione per l'Europa:
Articolo unico
1. Gli Stati membri ribadiscono che la promozione della coesione economica, sociale e territoriale è
di vitale importanza per il pieno sviluppo e il durevole successo dell'Unione.
2. Gli Stati membri ribadiscono la convinzione che i fondi a finalità strutturale devono continuare a
svolgere un ruolo considerevole nel conseguimento degli obiettivi dell'Unione nel settore della
coesione.
3. Gli Stati membri ribadiscono la convinzione che la Banca europea per gli investimenti deve
continuare a dedicare la maggior parte delle sue risorse alla promozione della coesione economica,
sociale e territoriale e si dichiarano disposti a riesaminare le esigenze di capitale della Banca europea
per gli investimenti non appena ciò sia a tal fine necessario.
4. Gli Stati membri convengono che il Fondo di coesione eroghi contributi finanziari dell'Unione a
favore di progetti nei settori dell'ambiente e delle reti transeuropee negli Stati membri con un PNL
pro capite inferiore al 90 % della media dell'Unione i quali abbiano un programma volto a soddisfare
le condizioni di convergenza economica di cui all'articolo III-184 della Costituzione.
954374_TRAITE_IT_351_400 06-01-2005 08:33 Pagina 381
382 Parte IV
5. Gli Stati membri dichiarano l'intenzione di permettere un maggior margine di flessibilità nella
concessione dei finanziamenti dei fondi a finalità strutturale per tener conto delle necessità specifiche
che non siano contemplate dall'attuale regolamentazione dei fondi a finalità strutturale.
6. Gli Stati membri dichiarano di essere disposti a modulare i livelli della partecipazione dell'Unione
nel contesto di programmi e progetti dei fondi a finalità strutturale, per evitare eccessivi aumenti delle
spese di bilancio negli Stati membri meno prosperi.
7. Gli Stati membri riconoscono la necessità di un regolare controllo dei progressi compiuti nella
realizzazione della coesione economica, sociale e territoriale e si dichiarano disposti ad esaminare
tutte le misure all'uopo necessarie.
8. Gli Stati membri dichiarano l'intenzione di tener maggiormente conto della capacità contributiva
dei singoli Stati membri nel sistema delle risorse proprie e di esaminare, per gli Stati membri meno
prosperi, i mezzi di correzione degli elementi di regressività esistenti nell'attuale sistema di risorse
proprie.
954374_TRAITE_IT_351_400 06-01-2005 08:33 Pagina 382
Trattato che adotta una Costituzione per l'Europa 383
30. PROTOCOLLO CONCERNENTE IL REGIME PARTICOLARE APPLICABILE ALLA
GROENLANDIA
LE ALTE PARTI CONTRAENTI,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo unico
1. Il trattamento all'importazione nell'Unione dei prodotti soggetti all'organizzazione comune dei
mercati della pesca, originari della Groenlandia, si effettua, nell'osservanza dei meccanismi
dell'organizzazione comune dei mercati, in esenzione da dazi doganali e tasse di effetto equivalente
e senza restrizioni quantitative né misure di effetto equivalente se le possibilità di accesso alle zone di
pesca della Groenlandia accordate all'Unione sulla base di un accordo tra l'Unione e l'autorità
competente per la Groenlandia sono soddisfacenti per l'Unione.
2. Le misure relative al regime d'importazione dei prodotti di cui al paragrafo 1 sono adottate
secondo le procedure di cui all'articolo III-231 della Costituzione.
954374_TRAITE_IT_351_400 06-01-2005 08:33 Pagina 383
384 Parte IV
31. PROTOCOLLO SULL'ARTICOLO 40.3.3 DELLA COSTITUZIONE IRLANDESE
LE ALTE PARTI CONTRAENTI,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
Articolo unico
Nessuna disposizione del trattato che adotta una Costituzione per l'Europa o dei trattati e atti che lo
modificano o completano pregiudica l'applicazione in Irlanda dell'articolo 40.3.3 della Costituzione
irlandese.
954374_TRAITE_IT_351_400 06-01-2005 08:33 Pagina 384
Trattato che adotta una Costituzione per l'Europa 385
32. PROTOCOLLO RELATIVO ALL'ARTICOLO I-9, PARAGRAFO 2 DELLA COSTITUZIONE
SULL'ADESIONE DELL'UNIONE ALLA CONVENZIONE EUROPEA DI SALVAGUARDIA DEI
DIRITTI DELL'UOMO E DELLE LIBERTÀ FONDAMENTALI
LE ALTE PARTI CONTRAENTI,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
L'accordo relativo all'adesione dell'Unione alla Convenzione europea di salvaguardia dei diritti
dell'uomo e delle libertà fondamentali (in appresso denominata «convenzione europea»), previsto
dall'articolo I-79, paragrafo 2 della Costituzione deve garantire che siano preservate le caratteristiche
specifiche dell'Unione e del diritto dell'Unione, segnatamente per quanto riguarda:
a) le modalità specifiche dell'eventuale partecipazione dell'Unione agli organi di controllo della
convenzione europea,
b) i meccanismi necessari per garantire che i procedimenti avviati da Stati terzi e le singole domande
siano indirizzate correttamente, a seconda dei casi, agli Stati membri e/o all'Unione.
Articolo 2
L'accordo di cui all'articolo 1 deve garantire che l'adesione non incida né sulle competenze
dell'Unione né sulle attribuzioni delle sue istituzioni. Esso deve garantire che nessuna sua parte incida
sulla situazione particolare degli Stati membri nei confronti della convenzione europea e, in
particolare, riguardo ai suoi protocolli, alle misure prese dagli Stati membri in deroga alla
convenzione europea ai sensi del suo articolo 15 e a riserve formulate dagli Stati membri nei
confronti della convenzione europea ai sensi del suo articolo 57.
Articolo 3
Nessun elemento dell'accordo di cui all'articolo 1 deve avere effetti sull'articolo III-375, paragrafo 2
della Costituzione.
954374_TRAITE_IT_351_400 06-01-2005 08:33 Pagina 385
386 Parte IV
33. PROTOCOLLO RELATIVO AGLI ATTI E TRATTATI CHE HANNO COMPLETATO O
MODIFICATO IL TRATTATO CHE ISTITUISCE LA COMUNITÀ EUROPEA
E IL TRATTATO SULL'UNIONE EUROPEA
LE ALTE PARTI CONTRAENTI,
CONSIDERANDO che l'articolo IV-437, paragrafo 1 della Costituzione abroga il trattato che istituisce la Comunità
europea e il trattato sull'Unione europea nonché gli atti e i trattati che li hanno completati o modificati;
CONSIDERANDO che è necessario redigere l'elenco degli atti e dei trattati di cui all'articolo IV437, paragrafo 1,
CONSIDERANDO che occorre riprendere la sostanza delle disposizioni dell'articolo 9, paragrafo 7, del trattato di
Amsterdam,
RICORDANDO che l'atto del 20 settembre 1976 relativo all'elezione dei rappresentanti al Parlamento europeo a
suffragio universale diretto deve restare in vigore,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
Articolo 1
1. Sono abrogati gli atti e i trattati seguenti, che hanno completato o modificato il trattato che
istituisce la Comunità europea:
a) il protocollo sui privilegi e sulle immunità delle Comunità europee, dell'8 aprile 1965, allegato al
trattato che istituisce un Consiglio unico e una Commissione unica (GU 152 del 13.7.1967,
pag. 13);
b) il trattato, del 22 aprile 1970, che modifica talune disposizioni in materia di bilancio dei trattati
che istituiscono le Comunità europee e del trattato che istituisce un Consiglio unico e una
Commissione unica delle Comunità europee (GU L 2 del 2.1.1971, pag. 1);
c) il trattato, del 22 luglio 1975, che modifica talune disposizioni finanziarie dei trattati che
istituiscono le Comunità europee e del trattato che istituisce un Consiglio unico e una
Commissione unica delle Comunità europee (GU L 359 del 31.12.1977, pag. 4);
d) il trattato, del 10 luglio 1975, che modifica talune disposizioni del protocollo sullo statuto della
Banca europea per gli investimenti (GU L 91 del 6.4.1978, pag. 1);
e) il trattato, del 13 marzo 1984, che modifica i trattati che istituiscono le Comunità europee per
quanto riguarda la Groenlandia (GU L 29 dell'1.2.1985, pag. 1);
f) l'atto unico europeo del 17 febbraio 1986 e 28 febbraio 1986 (GU L 169 del 29.6.1987, pag. 1);
954374_TRAITE_IT_351_400 06-01-2005 08:33 Pagina 386
Trattato che adotta una Costituzione per l'Europa 387
g) l'atto, del 25 marzo 1993, che modifica il protocollo sullo statuto della Banca europea per gli
investimenti per conferire al consiglio dei governatori il potere d'istituire un Fondo europeo per
gli investimenti (GU L 173 del 7.7.1994, pag. 14);
h) la decisione 2003/223/CE del Consiglio, riunito nella composizione dei capi di Stato o di
governo, del 21 marzo 2003, concernente una modifica dell'articolo 10.2 dello statuto del
Sistema europeo di banche centrali e della Banca centrale europea (GU L 83 dell'1.4.2003,
pag. 66).
2. È abrogato il trattato di Amsterdam, del 2 ottobre 1997, che modifica il trattato sull'Unione
europea, i trattati che istituiscono le Comunità europee e alcuni atti connessi (GU C 340
del 10.11.1997, pag. 1).
3. È abrogato il trattato di Nizza, del 26 febbraio 2001, che modifica il trattato sull'Unione europea,
i trattati che istituiscono le Comunità europee e alcuni atti connessi (GU C 80 del 10.3.2001, pag. 1).
Articolo 2
1. Senza pregiudizio dell'applicazione dell'articolo III-432 della Costituzione e dell'articolo 189 del
trattato che istituisce la Comunità europea dell'energia atomica, i rappresentanti dei governi degli
Stati membri stabiliscono di comune accordo le disposizioni necessarie al fine di risolvere taluni
problemi specifici del Granducato di Lussemburgo e che derivano dalla creazione di un Consiglio
unico e di una Commissione unica delle Comunità europee.
2. L'atto relativo all'elezione dei rappresentanti al Parlamento europeo a suffragio universale diretto,
allegato alla decisione 76/787/CECA, CEE, Euratom del Consiglio (GU L 278 dell'8.10.1976, pag. 1), è
mantenuto nella versione in vigore alla data dell'entrata in vigore del trattato che adotta una
Costituzione per l'Europa. Allo scopo di adattarlo alla Costituzione, tale atto è modificato nel modo
seguente:
a) all'articolo 1 il paragrafo 3 è soppresso;
b) all'articolo 5, paragrafo 1, secondo comma: modifica che non riguarda il testo italiano;
c) all'articolo 6, paragrafo 2, i termini «dell'8 aprile 1965» sono soppressi; i termini «delle Comunità
europee» sono sostituiti da «dell'Unione europea»;
d) all'articolo 7, paragrafo 1, secondo trattino, i termini «Commissione delle Comunità europee»
sono sostituiti da «Commissione europea»;
e) all'articolo 7, paragrafo 1, terzo trattino, i termini «Corte di giustizia delle Comunità europee o del
Tribunale di primo grado» sono sostituiti da «Corte di giustizia dell'Unione europea»;
f) all'articolo 7, paragrafo 1, quinto trattino, i termini «Corte dei conti delle Comunità europee» sono
sostituiti da «Corte dei conti»;
g) all'articolo 7, paragrafo 1, sesto trattino, i termini «mediatore delle Comunità europee» sono
sostituiti da «mediatore europeo»;
954374_TRAITE_IT_351_400 06-01-2005 08:33 Pagina 387
388 Parte IV
h) all'articolo 7, paragrafo 1, settimo trattino, i termini «della Comunità economica europea e della
Comunità europea dell'energia atomica» sono sostituiti da «dell'Unione europea»;
i) all'articolo 7, paragrafo 1, nono trattino, i termini «in virtù o in applicazione dei trattati che
istituiscono la Comunità economica europea e la Comunità europea dell'energia atomica» sono
sostituiti da «in virtù del trattato che adotta una Costituzione per l'Europa e del trattato che
istituisce la Comunità europea dell'energia atomica»; il termine «comunitari» è sostituito da
«dell'Unione»;
j) all'articolo 7, paragrafo 1, undicesimo trattino, i termini «delle istituzioni delle Comunità europee
o degli organismi specializzati che vi si ricollegano o della Banca centrale europea» sono sostituiti
da «delle istituzioni, degli organi o organismi dell'Unione europea»;
k) i trattini dell'articolo 7, paragrafo 1 diventano rispettivamente le lettere da a) a k);
l) all'articolo 7, paragrafo 2, secondo comma i termini «fatte salve le disposizioni del» sono
soppressi; i trattini del secondo comma diventano rispettivamente le lettere a) e b);
m) all'articolo 11, paragrafo 2, secondo comma i termini «la Comunità» sono sostituiti da «l'Unione»;
il termine «fissa» è sostituito da «adotta una decisione europea che fissa»; i termini «di cui al
comma precedente» sono sostituiti da «di cui al primo comma»;
n) all'articolo 11, paragrafo 3, i termini «fatti salvi l'articolo 139 del trattato che istituisce la
Comunità europea» sono sostituiti da «fatto salvo l'articolo III-238 della Costituzione»;
o) all'articolo 14, i termini «risultano necessarie» sono sostituiti da «risulti necessario adottare»; i
termini «su proposta» sono sostituiti da «su iniziativa»; i termini «adotta tali misure» sono sostituiti
da «adotta i regolamenti europei o le decisioni europee necessari».
954374_TRAITE_IT_351_400 06-01-2005 08:33 Pagina 388
Trattato che adotta una Costituzione per l'Europa 389
34. PROTOCOLLO SULLE DISPOSIZIONI TRANSITORIE RELATIVE ALLE ISTITUZIONI E AGLI
ORGANI DELL'UNIONE
LE ALTE PARTI CONTRAENTI,
CONSIDERANDO che, per organizzare la transizione dall'Unione europea istituita dal trattato sull'Unione europea e
dalla Comunità europea all'Unione europea istituita dal trattato che adotta una Costituzione per l'Europa, che succede a
entrambe, è necessario prevedere disposizioni transitorie applicabili prima che prendano effetto tutte le disposizioni
della Costituzione e gli atti necessari per la loro applicazione,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
al trattato che istituisce la Comunità europea dell'energia atomica:
TITOLO I
DISPOSIZIONI CONCERNENTI IL PARLAMENTO EUROPEO
Articolo 1
1. Con sufficiente anticipo rispetto alle elezioni parlamentari europee del 2009, il Consiglio
europeo adotta, conformemente all'articolo I-20, paragrafo 2, secondo comma della Costituzione,
una decisione europea che stabilisce la composizione del Parlamento europeo.
2. Durante la legislatura 2004-2009, la composizione e il numero dei rappresentanti al Parlamento
europeo eletti in ciascuno Stato membro restano quelli esistenti alla data di entrata in vigore del
trattato che adotta una Costituzione per l'Europa; il numero dei rappresentanti è fissato come segue:
Belgio 24
Repubblica ceca 24
Danimarca 14
Germania 99
Estonia 6
Grecia 24
Spagna 54
Francia 78
Irlanda 13
Italia 78
Cipro 6
Lettonia 9
Lituania 13
954374_TRAITE_IT_351_400 06-01-2005 08:33 Pagina 389
390 Parte IV
Lussemburgo 6
Ungheria 24
Malta 5
Paesi Bassi 27
Austria 18
Polonia 54
Portogallo 24
Slovenia 7
Slovacchia 14
Finlandia 14
Svezia 19
Regno Unito 78
TITOLO II
DISPOSIZIONI CONCERNENTI IL CONSIGLIO EUROPEO E IL CONSIGLIO DEI MINISTRI
Articolo 2
1. Le disposizioni dell'articolo I-25, paragrafi 1, 2 e 3 della Costituzione, relative alla definizione
della maggioranza qualificata in seno al Consiglio europeo e al Consiglio, prendono effetto il
1o novembre 2009, dopo lo svolgimento delle elezioni parlamentari del 2009, conformemente
all'articolo I-20, paragrafo 2 della Costituzione.
2. Fino al 31 ottobre 2009, sono in vigore le disposizioni seguenti, fatto salvo l'articolo I-25,
paragrafo 4 della Costituzione.
Per le deliberazioni del Consiglio europeo e del Consiglio che richiedono una maggioranza
qualificata, ai voti dei membri è attribuita la seguente ponderazione:
Belgio 12
Repubblica ceca 12
Danimarca 7
Germania 29
Estonia 4
Grecia 12
Spagna 27
Francia 29
Irlanda 7
954374_TRAITE_IT_351_400 06-01-2005 08:33 Pagina 390
Trattato che adotta una Costituzione per l'Europa 391
Italia 29
Cipro 4
Lettonia 4
Lituania 7
Lussemburgo 4
Ungheria 12
Malta 3
Paesi Bassi 13
Austria 10
Polonia 27
Portogallo 12
Slovenia 4
Slovacchia 7
Finlandia 7
Svezia 10
Regno Unito 29
Le deliberazioni sono valide se hanno ottenuto almeno 232 voti che esprimano il voto favorevole
della maggioranza dei membri quando, in virtù della Costituzione, debbono essere prese su proposta
della Commissione. Negli altri casi le deliberazioni sono valide se hanno ottenuto almeno 232 voti
che esprimano il voto favorevole di almeno due terzi dei membri.
Un membro del Consiglio europeo o del Consiglio può chiedere che, allorché il Consiglio europeo o il
Consiglio adotta un atto a maggioranza qualificata, si verifichi che gli Stati membri che compongono
tale maggioranza qualificata rappresentino almeno il 62 % della popolazione totale dell'Unione.
Qualora tale condizione non sia soddisfatta, l'atto non è adottato.
3. Per le adesioni successive, la soglia di cui al paragrafo 2 è calcolata in modo che la soglia della
maggioranza qualificata espressa in voti non superi quella risultante dalla tabella che figura nella
dichiarazione relativa all'allargamento dell'Unione europea, iscritta nell'atto finale della Conferenza
che ha adottato il trattato di Nizza.
4. Le disposizioni seguenti relative alla definizione della maggioranza qualificata prendono effetto il
1o novembre 2009:
— articolo I-44, paragrafo 3, terzo, quarto e quinto comma della Costituzione;
— articolo I-59, paragrafo 5, secondo e terzo comma della Costituzione;
— articolo I-60, paragrafo 4, secondo comma della Costituzione;
— articolo III-179, paragrafo 4, terzo e quarto comma della Costituzione;
954374_TRAITE_IT_351_400 06-01-2005 08:33 Pagina 391
392 Parte IV
— articolo III-184, paragrafo 6, terzo e quarto comma della Costituzione;
— articolo III-184, paragrafo 7, terzo e quarto comma della Costituzione;
— articolo III-194, paragrafo 2, secondo e terzo comma della Costituzione;
— articolo III-196, paragrafo 3, secondo e terzo comma della Costituzione;
— articolo III-197, paragrafo 4, secondo e terzo comma della Costituzione;
— articolo III-198, paragrafo 2, terzo comma della Costituzione;
— articolo III-312, paragrafo 3, terzo e quarto comma della Costituzione;
— articolo III-312, paragrafo 4, terzo e quarto comma della Costituzione;
— articolo 1, secondo, terzo e quarto comma, e articolo 3, paragrafo 1, secondo, terzo e quarto
comma del protocollo sulla posizione del Regno Unito e dell'Irlanda rispetto alle politiche relative
ai controlli alle frontiere, all'asilo e all'immigrazione, e rispetto alla cooperazione giudiziaria in
materia civile e alla cooperazione di polizia;
— articolo 1, secondo, terzo e quarto comma e articolo 5, terzo, quarto e quinto comma del
protocollo sulla posizione della Danimarca.
Fino al 31 ottobre 2009, qualora non tutti i membri del Consiglio prendano parte alle votazioni,
ossia nei casi di cui agli articoli enumerati al primo comma, per maggioranza qualificata si intende
una proporzione dei voti ponderati, una proporzione del numero dei membri del Consiglio ed
eventualmente una percentuale della popolazione degli Stati membri interessati pari a quelle previste
al paragrafo 2.
Articolo 3
Fino all'entrata in vigore della decisione europea di cui all'articolo I-24, paragrafo 4 della
Costituzione, il Consiglio può riunirsi nelle formazioni previste all'articolo I-24, paragrafi 2 e 3,
nonché nelle altre formazioni il cui elenco è stabilito con decisione europea del Consiglio «Affari
generali», deliberante a maggioranza semplice.
TITOLO III
DISPOSIZIONI RELATIVE ALLA COMMISSIONE, INCLUSO IL MINISTRO DEGLI AFFARI ESTERI
DELL'UNIONE
Articolo 4
I membri della Commissione in carica alla data di entrata in vigore del trattato che adotta una
Costituzione per l'Europa rimangono in carica fino alla scadenza del loro mandato. Tuttavia, il giorno
della nomina del ministro degli affari esteri dell'Unione, giunge a termine il mandato del membro
avente la stessa nazionalità di tale ministro.
954374_TRAITE_IT_351_400 06-01-2005 08:33 Pagina 392
Trattato che adotta una Costituzione per l'Europa 393
TITOLO IV
DISPOSIZIONI RELATIVE AL SEGRETARIO GENERALE DEL CONSIGLIO, ALTO RAPPRESENTANTE PER
LA POLITICA ESTERA E DI SICUREZZA COMUNE, E AL SEGRETARIO GENERALE AGGIUNTO DEL
CONSIGLIO
Articolo 5
Il mandato del segretario generale del Consiglio, alto rappresentante per la politica estera e di
sicurezza comune, e del segretario generale aggiunto del Consiglio giunge a termine alla data di
entrata in vigore del trattato che adotta una Costituzione per l'Europa. Il Consiglio nomina il
segretario generale in conformità dell'articolo III-344, paragrafo 2 della Costituzione.
TITOLO V
DISPOSIZIONI CONCERNENTI GLI ORGANI CONSULTIVI
Articolo 6
Fino all'entrata in vigore della decisione europea di cui all'articolo III-386 della Costituzione, la
ripartizione dei membri del Comitato delle regioni è la seguente:
Belgio 12
Repubblica ceca 12
Danimarca 9
Germania 24
Estonia 7
Grecia 12
Spagna 21
Francia 24
Irlanda 9
Italia 24
Cipro 6
Lettonia 7
Lituania 9
Lussemburgo 6
Ungheria 12
Malta 5
954374_TRAITE_IT_351_400 06-01-2005 08:33 Pagina 393
394 Parte IV
Paesi Bassi 12
Austria 12
Polonia 21
Portogallo 12
Slovenia 7
Slovacchia 9
Finlandia 9
Svezia 12
Regno Unito 24
Articolo 7
Fino all'entrata in vigore della decisione europea di cui all'articolo III-389 della Costituzione, la
ripartizione dei membri del Comitato economico e sociale è la seguente:
Belgio 12
Repubblica ceca 12
Danimarca 9
Germania 24
Estonia 7
Grecia 12
Spagna 21
Francia 24
Irlanda 9
Italia 24
Cipro 6
Lettonia 7
Lituania 9
Lussemburgo 6
Ungheria 12
Malta 5
Paesi Bassi 12
Austria 12
Polonia 21
954374_TRAITE_IT_351_400 06-01-2005 08:33 Pagina 394
Trattato che adotta una Costituzione per l'Europa 395
Portogallo 12
Slovenia 7
Slovacchia 9
Finlandia 9
Svezia 12
Regno Unito 24
954374_TRAITE_IT_351_400 06-01-2005 08:33 Pagina 395
396 Parte IV
35. PROTOCOLLO RELATIVO ALLE CONSEGUENZE FINANZIARIE DELLA SCADENZA DEL
TRATTATO CHE ISTITUISCE LA COMUNITÀ EUROPEA DEL CARBONE E DELL'ACCIAIO E AL
FONDO DI RICERCA CARBONE E ACCIAIO
LE ALTE PARTI CONTRAENTI,
RAMMENTANDO che tutte le attività e passività della Comunità europea del carbone e dell'acciaio, esistenti al 23 luglio
2002, sono state trasferite alla Comunità europea a partire dal 24 luglio 2002;
TENENDO CONTO del desiderio di utilizzare tali fondi a fini di ricerca in settori correlati all'industria del carbone e
dell'acciaio e della conseguente necessità di prevedere talune norme specifiche al riguardo,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa:
Articolo 1
1. Il valore netto delle attività e passività della Comunità europea del carbone e dell'acciaio, quali
iscritte nel bilancio della Comunità europea del carbone e dell'acciaio al 23 luglio 2002, corretto in
base alle eventuali maggiorazioni o decurtamenti conseguenti alle operazioni di liquidazione, è
considerato patrimonio dell'Unione destinato alla ricerca in settori correlati all'industria del carbone e
dell'acciaio e denominato «Comunità europea del carbone e dell'acciaio in liquidazione». A
liquidazione conclusa, tale patrimonio assume la denominazione di «Patrimonio del Fondo di ricerca
carbone e acciaio».
2. Le entrate derivanti da detto patrimonio, denominate «Fondo di ricerca carbone e acciaio», sono
utilizzate esclusivamente a fini di ricerca in settori correlati all'industria del carbone e dell'acciaio al di
fuori del programma quadro di ricerca, conformemente alle disposizioni del presente protocollo e
degli atti in virtù di esso adottati.
Articolo 2
1. Una legge europea del Consiglio stabilisce tutte le disposizioni necessarie all'attuazione del
presente protocollo, ivi compresi i principi essenziali. Il Consiglio delibera previa approvazione del
Parlamento europeo.
954374_TRAITE_IT_351_400 06-01-2005 08:33 Pagina 396
Trattato che adotta una Costituzione per l'Europa 397
2. Il Consiglio, su proposta della Commissione, adotta i regolamenti europei o le decisioni europee
che stabiliscono gli orientamenti finanziari pluriennali per la gestione del patrimonio del Fondo di
ricerca carbone e acciaio e gli orientamenti tecnici per il programma di ricerca di detto Fondo. Il
Consiglio delibera previa consultazione del Parlamento europeo.
Articolo 3
Salvo se altrimenti previsto dal presente protocollo e dagli atti in virtù di esso adottati, si applica la
Costituzione.
954374_TRAITE_IT_351_400 06-01-2005 08:33 Pagina 397
398 Parte IV
36. PROTOCOLLO CHE MODIFICA IL TRATTATO CHE ISTITUISCE LA COMUNITÀ EUROPEA
DELL'ENERGIA ATOMICA
LE ALTE PARTI CONTRAENTI,
RAMMENTANDO l'importanza del fatto che le disposizioni del trattato che istituisce la Comunità europea dell'energia
atomica continuino a produrre pienamente effetti giuridici,
DESIDEROSE di adattare tale trattato alle nuove regole definite dal trattato che adotta una Costituzione per l'Europa, in
particolare nei settori istituzionale e finanziario,
HANNO CONVENUTO le disposizioni seguenti, che sono allegate al trattato che adotta una Costituzione per l'Europa e
che modificano il trattato che istituisce la Comunità europea dell'energia atomica come segue:
Articolo 1
Il presente protocollo modifica il trattato che istituisce la Comunità europea dell'energia atomica
(trattato CEEA) nella versione in vigore al momento dell'entrata in vigore del trattato che adotta una
Costituzione per l'Europa.
Fatte salve le disposizioni di cui all'articolo IV-437 del trattato che adotta una Costituzione per
l'Europa e senza pregiudizio delle altre disposizioni del presente protocollo, gli effetti giuridici delle
modifiche apportate al trattato CEEA dai trattati e dagli atti abrogati in virtù dell'articolo IV-437 del
trattato che adotta una Costituzione per l'Europa, nonché gli effetti giuridici degli atti in vigore
adottati sulla base del trattato CEEA rimangono impregiudicati.
Articolo 2
La denominazione del titolo III del trattato CEEA «Disposizioni istituzionali» è sostituita dalla
seguente: «Disposizioni istituzionali e finanziarie».
Articolo 3
All'inizio del titolo III del trattato CEEA, è inserito il nuovo capo seguente:
«CAPO I
APPLICAZIONE DI ALCUNE DISPOSIZIONI DEL TRATTATO CHE ADOTTA UNA COSTITUZIONE
PER L'EUROPA
Articolo 106 bis
1. Gli articoli da I-19 a I-29, gli articoli da I-31 a I-39, gli articoli I-49 e I-50, gli articoli da I-53 a I-
56, gli articoli da I-58 a I-60, gli articoli da III-330 a III-372, gli articoli III-374 e III-375, gli articoli da
954374_TRAITE_IT_351_400 06-01-2005 08:33 Pagina 398
Trattato che adotta una Costituzione per l'Europa 399
III-378 a III-381, gli articoli III-384 e III-385, gli articoli da III-389 a III-392, gli articoli da III-395 a
III-410, gli articoli da III-412 a III-415, gli articoli III-427, III-433, IV-439 e IV-443 del trattato che
adotta una Costituzione per l'Europa si applicano al presente trattato.
2. Nel quadro del presente trattato, i riferimenti all'Unione e alla Costituzione fatti nelle
disposizioni di cui al paragrafo 1 e in quelle dei protocolli allegati al trattato che adotta una
Costituzione per l'Europa e al presente trattato si intendono, rispettivamente, come riferimenti alla
Comunità europea dell'energia atomica presente e al trattato.
3. Le disposizioni del trattato che adotta una Costituzione per l'Europa non derogano a quanto
stipulato dal presente trattato.»
Articolo 4
Al titolo III del trattato CEEA, i capi I, II e III diventano rispettivamente II, III, IV.
Articolo 5
1. L'articolo 3, gli articoli da 107 a 132, gli articoli da 136 a 143, gli articoli da 146 a 156, gli
articoli da 158 a 163, gli articoli da 165 a 170, gli articoli 173, 173 A e 175, gli articoli da 177 a
179 bis, gli articoli 180 ter e 181, gli articoli 183, 183 A, 190 e 204 del trattato CEEA sono abrogati.
2. I protocolli allegati precedentemente al trattato CEEA sono abrogati.
Articolo 6
La denominazione del titolo IV del trattato CEEA «Disposizioni finanziarie» è sostituita dalla
denominazione «Disposizioni finanziarie particolari».
Articolo 7
1. All'articolo 38, terzo comma e all'articolo 82, terzo comma del trattato CEEA, i riferimenti agli
articoli 141 e 142 sono sostituiti rispettivamente dai riferimenti agli articoli III-360 e III-361 della
Costituzione.
2. All'articolo 171, paragrafo 2 e all'articolo 176, paragrafo 3 del trattato CEEA, il riferimento
all'articolo 183 è sostituito dal riferimento all'articolo III-412 della Costituzione.
3. All'articolo 172, paragrafo 4 del trattato CEEA, il riferimento all'articolo 177, paragrafo 5 è
sostituito dal riferimento all'articolo III-404 della Costituzione.
4. Agli articoli 38, 82, 96 e 98 del trattato CEEA, il termine «direttiva» è sostituito da «regolamento
europeo».
5. Nel trattato CEEA il termine «decisione» è sostituito da «decisione europea», fatta eccezione per gli
articoli 18, 20, 23 e per l'articolo 53, primo comma, nonché nei casi in cui la decisione è adottata
dalla Corte di giustizia dell'Unione europea.
954374_TRAITE_IT_351_400 06-01-2005 08:33 Pagina 399
400 Parte IV
6. Nel trattato CEEA l'espressione «Corte di giustizia» è sostituita dall'espressione «Corte di giustizia
dell'Unione europea».
Articolo 8
L'articolo 191 del trattato CEEA è sostituito dal seguente:
«Articolo 191
La Comunità gode, sul territorio degli Stati membri, dei privilegi e delle immunità necessari
all'assolvimento dei suoi compiti, alle condizioni definite dal protocollo sui privilegi e sulle immunità
dell'Unione europea.»
Articolo 9
L'articolo 198 del trattato CEEA è sostituito dal seguente:
«Articolo 198
Salvo contrarie disposizioni, le disposizioni del presente trattato sono applicabili ai territori europei
degli Stati membri e ai territori non europei sottoposti alla loro giurisdizione.
Esse si applicano ugualmente ai territori europei di cui uno Stato membro assume la rappresentanza
nelle relazioni con l'estero.
Le disposizioni del presente trattato si applicano alle isole Åland con le deroghe che figuravano in
origine nel trattato di cui all'articolo IV-437, paragrafo 2, lettera d) del trattato che adotta una
Costituzione per l'Europa e che sono state riportate nel protocollo relativo ai trattati e atti di adesione
del Regno di Danimarca, dell'Irlanda e del Regno Unito di Gran Bretagna e d'Irlanda del Nord, della
Repubblica ellenica, del Regno di Spagna e della Repubblica del Portogallo, della Repubblica
d'Austria, della Repubblica di Finlandia e del Regno di Svezia.
In deroga al primo, secondo e terzo comma:
a) il presente trattato non si applica alle Færøer né alla Groenlandia;
b) il presente trattato non si applica alle zone di sovranità del Regno Unito di Gran Bretagna e
d'Irlanda del Nord a Cipro;
c) il presente trattato non si applica ai paesi e territori d'oltremare che mantengono relazioni
particolari con il Regno Unito di Gran Bretagna e d'Irlanda del Nord non menzionati nell'elenco
riportato nell'allegato II del trattato che adotta una Costituzione per l'Europa;
d) il presente trattato si applica alle Isole Normanne e all'isola di Man solo per quanto necessario ad
assicurare l'attuazione del regime per tali isole definito originariamente dal trattato di cui
all'articolo IV-437, paragrafo 2, lettera a) del trattato che adotta una Costituzione per l'Europa,
ripreso nel protocollo relativo ai trattati e atti di adesione del Regno di Danimarca, dell'Irlanda e
del Regno Unito di Gran Bretagna e d'Irlanda del Nord, della Repubblica ellenica, del Regno di
954374_TRAITE_IT_351_400 06-01-2005 08:34 Pagina 400
Trattato che adotta una Costituzione per l'Europa 401
Spagna e della Repubblica del Portogallo, della Repubblica d'Austria, della Repubblica di Finlandia
e del Regno di Svezia.»
Articolo 10
L'articolo 206 del trattato CEEA è sostituito dal seguente:
«Articolo 206
La Comunità può concludere con uno o più Stati o organizzazioni internazionali accordi che
istituiscano un'associazione caratterizzata da diritti ed obblighi reciproci, da azioni in comune e da
procedure particolari.
Tali accordi sono conclusi dal Consiglio che delibera all'unanimità, previa consultazione del
Parlamento europeo.
Qualora tali accordi comportino emendamenti del presente trattato, questi ultimi devono essere
precedentemente adottati secondo la procedura di cui all'articolo IV-443 del trattato che adotta una
Costituzione per l'Europa.»
Articolo 11
All'articolo 225 del trattato CEEA, il secondo comma è sostituito dal seguente:
«Fanno egualmente fede le versioni del trattato in lingua ceca, danese, estone, finlandese, greca,
inglese, irlandese, lettone, lituana, maltese, polacca, portoghese, slovacca, slovena, spagnola, svedese e
ungherese.»
Articolo 12
Le entrate e le spese della Comunità europea dell'energia atomica, ad eccezione di quelle dell'agenzia
di approvvigionamento e delle imprese comuni, sono iscritte nel bilancio dell'Unione.
954374_TRAITE_IT_351_400 06-01-2005 08:34 Pagina 401
402 Parte IV
B. ALLEGATI
AL TRATTATO CHE ADOTTA UNA COSTITUZIONE PER L'EUROPA
954374_TRAITE_IT_401_450 06-01-2005 08:45 Pagina 402
Trattato che adotta una Costituzione per l'Europa 403
ALLEGATO I
ELENCO PREVISTO DALL'ARTICOLO III-226 DELLA COSTITUZIONE
-1- Numeri della Nomenclatura combinata -2- Denominazione dei prodotti
CAPITOLO 1 Animali vivi
CAPITOLO 2 Carni e frattaglie commestibili
CAPITOLO 3 Pesci, crostacei e molluschi
CAPITOLO 4 Latte e derivati del latte; uova di volatili; miele
naturale
CAPITOLO 5
0504 Budella, vesciche e stomachi di animali, interi
o in pezzi, esclusi quelli di pesci
0515 Prodotti di origine animale, non nominati né
compresi altrove; animali morti dei capitoli 1
o 3, non atti all'alimentazione umana
CAPITOLO 6 Piante vive e prodotti della floricoltura
CAPITOLO 7 Legumi, ortaggi, piante, radici e tuberi,
mangerecci
CAPITOLO 8 Frutta commestibile; scorze di agrumi e di
meloni
CAPITOLO 9 Caffè, tè e spezie, escluso il matè (voce
n. 0903)
CAPITOLO 10 Cereali
CAPITOLO 11 Prodotti della macinazione; malto; amidi e
fecole; glutine; inulina
CAPITOLO 12 Semi e frutti oleosi; semi, sementi e frutti
diversi; piante industriali e medicinali; paglie e
foraggi
CAPITOLO 13
ex 1303 Pectina
954374_TRAITE_IT_401_450 06-01-2005 08:45 Pagina 403
404 Parte IV
-1- Numeri della Nomenclatura combinata -2- Denominazione dei prodotti
CAPITOLO 15
1501 Strutto ed altri grassi di maiale pressati o fusi;
grasso di volatili pressato o fuso
1502 Sevi (della specie bovina, ovina e caprina)
greggi o fusi, compresi i sevi detti «primo
sugo»
1503 Stearina solare; oleo-stearina; olio di strutto e
oleomargarina non emulsionata, non mescolati
né altrimenti preparati
1504 Grassi e oli di pesci e di mammiferi marini,
anche raffinati
1507 Oli vegetali fissi, fluidi o concreti, greggi,
depurati o raffinati
1512 Grassi e oli animali o vegetali idrogenati anche
raffinati, ma non preparati
1513 Margarina, imitazioni dello strutto e altri grassi
alimentari preparati
1517 Residui provenienti dalla lavorazione delle
sostanze grasse, o delle cere animali o vegetali
CAPITOLO 16 Preparazioni di carni, di pesci, di crostacei e di
molluschi
CAPITOLO 17
1701 Zucchero di barbabietola e di canna, allo stato
solido
1702 Altri zuccheri; sciroppi; succedanei del miele,
anche misti con miele naturale; zuccheri e
melassi, caramellati
1703 Melassi, anche decolorati
1705 (*) Zuccheri, sciroppi e melassi aromatizzati o
coloriti (compreso lo zucchero vanigliato, alla
vaniglia o alla vaniglina), esclusi i succhi di
frutta addizionali di zucchero in qualsiasi
proporzione
954374_TRAITE_IT_401_450 06-01-2005 08:45 Pagina 404
Trattato che adotta una Costituzione per l'Europa 405
-1- Numeri della Nomenclatura combinata -2- Denominazione dei prodotti
CAPITOLO 18
1801 Cacao in grani anche infranto, greggio o
torrefatto
1802 Gusci, bucce, pellicole e cascami di cacao
CAPITOLO 20 Preparazioni di ortaggi, di piante mangerecce,
di frutti e di altre piante o parti di piante
CAPITOLO 22
2204 Mosti di uva parzialmente fermentati anche
mutizzati con metodi diversi dall'aggiunta di
alcole
2205 Vini di uve fresche; mosti di uve fresche
mutizzati con l'alcole (mistelle)
2207 Sidro, sidro di pere, idromele ed altre bevande
fermentate
ex 2208 (*)
ex 2209 (*)
Alcole etilico, denaturato o no, di qualsiasi
gradazione, ottenuto a partire da prodotti
agricoli compresi nel presente allegato I, ad
esclusione di acquaviti, liquori ed altre bevande
alcoliche, preparazioni alcoliche composte
(dette estratti concentrati) per la fabbricazione
di bevande
ex 2210 (*) Aceti commestibili e loro succedanei
commestibili
CAPITOLO 23 Residui e cascami delle industrie alimentari;
alimenti preparati per gli animali
CAPITOLO 24
2401 Tabacchi greggi o non lavorati; cascami di
tabacco
CAPITOLO 45
4501 Sughero naturale greggio e cascami di sughero;
sughero frantumato, granulato o polverizzato
954374_TRAITE_IT_401_450 06-01-2005 08:45 Pagina 405
406 Parte IV
-1- Numeri della Nomenclatura combinata -2- Denominazione dei prodotti
CAPITOLO 54
5401 Lino greggio, macerato, stigliato, pettinato o
altrimenti preparato, ma non filato; stoppa e
cascami (compresi gli sfilacciati)
CAPITOLO 57
5701 Canapa (Cannabis sativa) greggia, macerata,
stigliata, pettinata o altrimenti preparata, ma
non filata; stoppa e cascami (compresi gli
sfilacciati)
(*) Posizione aggiunta dall'articolo 1 del regolamento n. 7 bis del Consiglio della Comunità economica
europea del 18 dicembre 1959 (GU 7 del 30.1.1962, pag. 71/61).
954374_TRAITE_IT_401_450 06-01-2005 08:45 Pagina 406
Trattato che adotta una Costituzione per l'Europa 407
ALLEGATO II
PAESI E TERRITORI D'OLTREMARE CUI SI APPLICA LA PARTE III,
TITOLO IV DELLA COSTITUZIONE
— Groenlandia
— Nuova Caledonia e dipendenze
— Polinesia francese
— Terre australi ed antartiche francesi
— Isole Wallis e Futuna
— Mayotte
— Saint Pierre e Miquelon
— Aruba
— Antille olandesi:
— Bonaire
— Curaçao
— Saba
— Sint Eustatius
— Sint Maarten
— Anguilla
— Isole Cayman
— Isole Falkland
— Georgia del Sud e isole Sandwich del Sud
— Montserrat
— Pitcairn
— Sant'Elena e dipendenze
— Territori dell'Antartico britannico
— Territori britannici dell'Oceano indiano
— Isole Turks e Caicos
— Isole Vergini britanniche
— Bermuda
954374_TRAITE_IT_401_450 06-01-2005 08:45 Pagina 407
954374_TRAITE_IT_401_450 06-01-2005 08:45 Pagina 408
ATTO FINALE
954374_TRAITE_IT_401_450 06-01-2005 08:45 Pagina 409
954374_TRAITE_IT_401_450 06-01-2005 08:45 Pagina 410
La CONFERENZA DEI RAPPRESENTANTI DEI GOVERNI DEGLI STATI MEMBRI, riunita a Bruxelles
il 30 settembre 2003 per adottare di comune accordo il trattato che adotta una Costituzione per
l'Europa, ha adottato i seguenti testi:
I. Trattato che adotta una Costituzione per l'Europa
II. Protocolli allegati al trattato che adotta una Costituzione per l'Europa
1. Protocollo sul ruolo dei parlamenti nazionali nell'Unione europea
2. Protocollo sull'applicazione dei principi di sussidiarietà e di proporzionalità
3. Protocollo sullo statuto della Corte di giustizia dell'Unione europea
4. Protocollo sullo statuto del Sistema europeo di banche centrali e della Banca centrale europea
5. Protocollo sullo statuto della Banca europea per gli investimenti
6. Protocollo che fissa le sedi delle istituzioni e di determinati organi, organismi e servizi
dell'Unione europea
7. Protocollo sui privilegi e sulle immunità dell'Unione europea
8. Protocollo relativo ai trattati e atti di adesione del Regno di Danimarca, dell'Irlanda e del
Regno Unito di Gran Bretagna e d'Irlanda del Nord, della Repubblica ellenica, del Regno di
Spagna e della Repubblica del Portogallo e della Repubblica d'Austria, della Repubblica di
Finlandia e del Regno di Svezia
9. Protocollo relativo al trattato e atto di adesione della Repubblica ceca, della Repubblica di
Estonia, della Repubblica di Cipro, della Repubblica di Lettonia, della Repubblica di Lituania,
della Repubblica di Ungheria, della Repubblica di Malta, della Repubblica di Polonia, della
Repubblica di Slovenia e della Repubblica slovacca
10. Protocollo sulla procedura per i disavanzi eccessivi
11. Protocollo sui criteri di convergenza
12. Protocollo sull'Eurogruppo
13. Protocollo su talune disposizioni relative al Regno Unito di Gran Bretagna e Irlanda del Nord
in relazione all'unione economica e monetaria
Trattato che adotta una Costituzione per l'Europa 411
954374_TRAITE_IT_401_450 06-01-2005 08:45 Pagina 411
14. Protocollo su talune disposizioni relative alla Danimarca in relazione all'unione economica e
monetaria
15. Protocollo su talune attività della Banca nazionale di Danimarca
16. Protocollo sul regime del franco Comunità finanziaria del Pacifico
17. Protocollo sull'acquis di Schengen integrato nell'ambito dell'Unione europea
18. Protocollo sull'applicazione di alcuni aspetti dell'articolo III-130 della Costituzione al Regno
Unito e all'Irlanda
19. Protocollo sulla posizione del Regno Unito e dell'Irlanda rispetto alle politiche relative ai
controlli alle frontiere, all'asilo e all'immigrazione e rispetto alla cooperazione giudiziaria in
materia civile e alla cooperazione di polizia
20. Protocollo sulla posizione della Danimarca
21. Protocollo sulle relazioni esterne degli Stati membri in materia di attraversamento delle
frontiere esterne
22. Protocollo sul diritto d'asilo per i cittadini degli Stati membri
23. Protocollo sulla cooperazione strutturata permanente istituita dall'articolo I-41, paragrafo 6, e
dall'articolo III-312 della Costituzione
24. Protocollo sull'articolo I-41, paragrafo 2, della Costituzione
25. Protocollo sulle importazioni nell'Unione europea di prodotti del petrolio raffinati nelle
Antille olandesi
26. Protocollo sull'acquisto di beni immobili in Danimarca
27. Protocollo sul sistema di radiodiffusione pubblica negli Stati membri
28. Protocollo sull'articolo III214 della Costituzione
29. Protocollo sulla coesione economica, sociale e territoriale
30. Protocollo concernente il regime particolare applicabile alla Groenlandia
31. Protocollo sull'articolo 40.3.3 della Costituzione irlandese
32. Protocollo relativo all'articolo I-9, paragrafo 2 della Costituzione sull'adesione dell'Unione
alla Convenzione europea di salvaguardia dei diritti dell'uomo e delle libertà fondamentali
412 Atto finale
954374_TRAITE_IT_401_450 06-01-2005 08:45 Pagina 412
33. Protocollo relativo agli atti e trattati che hanno completato o modificato il trattato che
istituisce la Comunità europea e il trattato sull'Unione europea
34. Protocollo sulle disposizioni transitorie relative alle istituzioni e agli organi dell'Unione
35. Protocollo relativo alle conseguenze finanziarie della scadenza del trattato che istituisce la
Comunità europea del carbone e dell'acciaio e al Fondo di ricerca carbone e acciaio
36. Protocollo che modifica il trattato che istituisce la Comunità europea dell'energia atomica
III. Allegati al trattato che adotta una Costituzione per l'Europa
1. Allegato I - Elenco previsto dall'articolo III-226 della Costituzione
2. Allegato II - Paesi e territori d'oltremare cui si applica la parte III, titolo IV della Costituzione
La Conferenza ha adottato le dichiarazioni qui di seguito elencate e allegate al presente atto finale.
A. Dichiarazioni relative a disposizioni della Costituzione
1. Dichiarazione relativa all'articolo I-6
2. Dichiarazione relativa all'articolo I-9, paragrafo 2
3. Dichiarazione relativa agli articoli I-22, I-27 e I-28
4. Dichiarazione relativa all'articolo I-24, paragrafo 7, concernente la decisione del Consiglio
europeo sull'esercizio della presidenza del Consiglio
5. Dichiarazione relativa all'articolo I-25
6. Dichiarazione relativa all'articolo I-26
7. Dichiarazione relativa all'articolo I-27
8. Dichiarazione relativa all'articolo I-36
9. Dichiarazione relativa agli articoli I-43 e III-329
10. Dichiarazione relativa all'articolo I51
11. Dichiarazione relativa all'articolo I-57
12. Dichiarazione sulle spiegazioni relative alla Carta dei diritti fondamentali
Trattato che adotta una Costituzione per l'Europa 413
954374_TRAITE_IT_401_450 06-01-2005 08:45 Pagina 413
13. Dichiarazione relativa all'articolo III-116
14. Dichiarazione relativa agli articoli III136 e III267
15. Dichiarazione relativa agli articoli III-160 e III-322
16. Dichiarazione relativa all'articolo III-167, paragrafo 2, lettera c)
17. Dichiarazione relativa all'articolo III184
18. Dichiarazione relativa all'articolo III213
19. Dichiarazione relativa all'articolo III220
20. Dichiarazione relativa all'articolo III-243
21. Dichiarazione relativa all'articolo III248
22. Dichiarazione relativa all'articolo III256
23. Dichiarazione relativa all'articolo III273, paragrafo 1, secondo comma
24. Dichiarazione relativa all'articolo III296
25. Dichiarazione relativa all'articolo III-325 sulla negoziazione e conclusione da parte degli Stati
membri di accordi internazionali relativi allo spazio di libertà, sicurezza e giustizia
26. Dichiarazione relativa all'articolo III-402, paragrafo 4
27. Dichiarazione relativa all'articolo III419
28. Dichiarazione relativa all'articolo IV440, paragrafo 7
29. Dichiarazione relativa all'articolo IV-448, paragrafo 2
30. Dichiarazione relativa alla ratifica del trattato che adotta una Costituzione per l'Europa
B. Dichiarazioni relative ai protocolli allegati alla Costituzione
Dichiarazioni sul protocollo relativo ai trattati e atti di adesione del Regno di Danimarca,
dell'Irlanda e del Regno Unito di Gran Bretagna e Irlanda del Nord, della Repubblica ellenica, del
Regno di Spagna e della Repubblica portoghese, e della Repubblica d'Austria, della Repubblica di
Finlandia e del Regno di Svezia
31. Dichiarazione relativa alle isole Åland
32. Dichiarazione relativa alla popolazione Sami
414 Atto finale
954374_TRAITE_IT_401_450 06-01-2005 08:45 Pagina 414
Dichiarazioni sul protocollo relativo al trattato e atto di adesione della Repubblica ceca, della
Repubblica di Estonia, della Repubblica di Cipro, della Repubblica di Lettonia, della Repubblica di
Lituania, della Repubblica di Ungheria, della Repubblica di Malta, della Repubblica di Polonia,
della Repubblica di Slovenia e della Repubblica slovacca
33. Dichiarazione relativa alle zone di sovranità del Regno Unito di Gran Bretagna e Irlanda del
Nord a Cipro
34. Dichiarazione della Commissione relativa alle zone di sovranità del Regno Unito di Gran
Bretagna e Irlanda del Nord a Cipro
35. Dichiarazione relativa alla centrale nucleare di Ignalina in Lituania
36. Dichiarazione relativa al transito di persone per via terrestre tra la regione di Kaliningrad ed
altre parti della Federazione russa
37. Dichiarazione relativa all'Unità 1 e all'Unità 2 della centrale nucleare di Bohunice V1 in
Slovacchia
38. Dichiarazione relativa a Cipro
39. Dichiarazione relativa al protocollo sulla posizione della Danimarca
40. Dichiarazione concernente il protocollo sulle disposizioni transitorie relative alle istituzioni e
agli organi dell'Unione
41. Dichiarazione concernente l'Italia
Inoltre, la Conferenza ha preso atto delle dichiarazioni in appresso elencate e allegate al presente
atto finale:
42. Dichiarazione del Regno dei Paesi Bassi relativa all'articolo I-55
43. Dichiarazione del Regno dei Paesi Bassi relativa all'articolo IV440
44. Dichiarazione della Repubblica federale di Germania, dell'Irlanda, della Repubblica di
Ungheria, della Repubblica d'Austria e del Regno di Svezia
45. Dichiarazione del Regno di Spagna e del Regno Unito di Gran Bretagna e Irlanda del Nord
46. Dichiarazione del Regno Unito di Gran Bretagna e Irlanda del Nord relativa alla definizione
del termine «cittadini»
47. Dichiarazione del Regno di Spagna relativa alla definizione del termine «cittadini»
Trattato che adotta una Costituzione per l'Europa 415
954374_TRAITE_IT_401_450 06-01-2005 08:45 Pagina 415
48. Dichiarazione del Regno Unito di Gran Bretagna e Irlanda del Nord relativa al diritto di voto
per le elezioni del Parlamento europeo
49. Dichiarazione del Regno del Belgio relativa ai parlamenti nazionali
50. Dichiarazione della Repubblica di Lettonia e della Repubblica di Ungheria sull'ortografia della
denominazione della moneta unica nel trattato che adotta una Costituzione per l'Europa.
416 Atto finale
954374_TRAITE_IT_401_450 06-01-2005 08:45 Pagina 416
Hecho en Roma, el veintinueve de octubre del dos mil cuatro.
V Římě dne dvacátého devátého října dva tisíce čtyři
Udfærdiget i Rom den niogtyvende oktober to tusind og fire.
Geschehen zu Rom am neunundzwanzigsten Oktober zweitausendundvier.
Kahe tuhande neljanda aasta oktoobrikuu kahekümne üheksandal päeval Roomas
Έγινε στη Ρώη, στις είκοσι εννέα Οκτωβρίου δύο χιλιάδες τέσσερα.
Done at Rome on the twentyninth day of October in the year two thousand and four.
Fait à Rome, le vingtneuf octobre deux mille quatre.
Arna dhéanamh sa Róimh, an naoú lá fichead de Dheireadh Fómhair sa bhliain dhá mhíle is a
ceathair
Fatto a Roma, addi ventinove ottobre duemilaquattro.
Romā, divi tūkstoši ceturtā gada divdesmit devītajā oktobrī
Priimta du tūkstančiai ketvirtų metų spalio dvidešimt devintą dieną Romoje
Kelt Rómában, a kétezer-negyedik év október havának huszonkilencedik napján
Magħmul f'Ruma fid-disa' u għoxrin jum ta' Ottubru tas-sena elfejn u erbgħa
Gedaan te Roma, de negenentwintigste oktober tweeduizendvier.
Sporządzono w Rzymie dnia dwudziestego dziewiątego października roku dwutysięcznego
czwartego
Feito em Roma, em vinte e nove de Outubro de dois mil e quatro
V Ríme dvadsiatehodeviateho októbra dvetisícštyri
V Rimu, devetindvajsetega oktobra leta dva tisoč štiri
Tehty Roomassa kahdentenakymmenentenäyhdeksäntenä päivänä lokakuuta vuonna
kaksituhattaneljä.
Som skedde i Rom den tjugonionde oktober tjugohundrafyra.
Trattato che adotta una Costituzione per l'Europa 417
954374_TRAITE_IT_401_450 06-01-2005 08:45 Pagina 417
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige Gemeenschap,
het Vlaamse Gewest, het Waalse Gewest en het Brussels Hoofdstedelijk Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft, die Französische
Gemeinschaft, die Wallonische Region, die Flämische Region und die Region Brüssel-Hauptstadt.
Za prezidenta České republiky
For Hendes Majestæt Danmarks Dronning
418 Atto finale
954374_TRAITE_IT_401_450 06-01-2005 08:45 Pagina 418
Für den Präsidenten der Bundesrepublik Deutschland
Eesti Vabariigi Presidendi nimel
Για τον Πρόεδρο της Ελληνικής !ηοκρατίας
Por Su Majestad el Rey de España
Trattato che adotta una Costituzione per l'Europa 419
954374_TRAITE_IT_401_450 06-01-2005 08:45 Pagina 419
Pour le Président de la République française
Thar ceann Uachtarán na hÉireann
For the President of Ireland
Per il Presidente della Repubblica italiana
420 Atto finale
954374_TRAITE_IT_401_450 06-01-2005 08:45 Pagina 420
Για τον Πρόεδρο της Κυπριακής !ηοκρατίας
Latvĳas Republikas Valsts prezidentes vārdā
Lietuvos Respublikos Prezidento vardu
Trattato che adotta una Costituzione per l'Europa 421
954374_TRAITE_IT_401_450 06-01-2005 08:45 Pagina 421
Pour Son Altesse Royale le Grand-Duc de Luxembourg
A Magyar Köztársaság Elnöke részéről
Għall-President ta' Malta
422 Atto finale
954374_TRAITE_IT_401_450 06-01-2005 08:45 Pagina 422
Voor Hare Majesteit de Koningin der Nederlanden
Für den Bundespräsidenten der Republik Österreich
Za Prezydenta Rzeczypospolitej Polskiej
Trattato che adotta una Costituzione per l'Europa 423
954374_TRAITE_IT_401_450 06-01-2005 08:45 Pagina 423
Pelo Presidente da República Portuguesa
Za predsednika Republike Slovenĳe
Za prezidenta Slovenskej republiky
424 Atto finale
954374_TRAITE_IT_401_450 06-01-2005 08:45 Pagina 424
Suomen Tasavallan Presidentin puolesta
För Republiken Finlands President
För Konungariket Sveriges regering
For Her Majesty the Queen of the United Kingdom of Great Britain and Northern Ireland
Trattato che adotta una Costituzione per l'Europa 425
954374_TRAITE_IT_401_450 06-01-2005 08:45 Pagina 425
Han firmado asimismo la presente Acta final, en su condición de Estados candidatos a la adhesión a
la Unión Europea, observadores ante la Conferencia:
Tento závěrečný akt rovněž podepsali pozorovatelé při Konferenci, jakožto státy kandidující na
přistoupení k Evropské unii:
Følgende observatører ved konferencen har ligeledes undertegnet denne slutakt i deres egenskab af
kandidatstater til Den Europæiske Union:
Als Beobachter bei der Konferenz haben in ihrer Eigenschaft als Kandidaten für den Beitritt zur
Europäischen Union ferner diese Schlussakte unterzeichnet:
Käesoleva lõppakti on allkirjastanud Euroopa Liidu kandidaatriikide esindajatena ka konverentsi
vaatlejad:
Την παρούσα ΤελικήΠράξη υπέγραψαν επίσης, υπό την ιδιότητά τους ως υποψηφίων για προσχώρηση
στην ΕυρωπαϊκήΈνωση κρατών, οι παρατηρητές κατά τη􀀀ιάσκεψη:
The following have also signed this Final Act, in their capacity as candidate States for accession to the
European Union, having been observers to the Conference:
Ont également signé le présent acte final, en leur qualité d'États candidats à l'adhésion de l'Union
européenne, observateurs auprès de la Conférence:
Shínigh na breathnóirí seo a leanas ag an gComhdháil an Ionstraim Chríochnaítheach seo freisin ina
gcáil mar Stáit iarrthacha don Aontas Eorpach:
Hanno altresì firmato il presente atto finale, in qualità di Stati candidati all'Unione europea,
osservatori nella Conferenza
Šo Nobeiguma aktu kā Eiropas Savienības pievienošanās kandidātvalstu vadītāji ir parakstījuši arī šādi
Konferences novērotāji:
Baigiamąjį aktą taip pat pasirašo į Europos Sąjungą stojančios valstybės kandidatės, Konferencijos
stebėtojos:
Ezt az záróokmányt a Európai Unió tagjelölt államaiként, amelyek a Konferencián megfigyelőként
vettek részt, a következők is aláírták:
Iffirmaw ukoll dan l-Att Finali, fil-kapaċità tagħhom ta' Stati kandidati ta' l-Unjoni Ewropea, bħala
osservaturi għall-Konferenza:
Deze Slotakte is tevens ondertekend door de volgende kandidaat-lidstaten van de Europese Unie,
waarnemers bij de Conferentie:
Niniejszy Akt Końcowy został również podpisany przez Państwa kandydujące do przystąpienia do
Unii Europejskiej, będące obserwatorami przy Konferencji:
Assinaram igualmente a presente Acta Final, na qualidade de Estados candidatos à adesão à União
Europeia, observadores na Conferência:
V postavení štátov uchádzajúcich sa o pristúpenie k Európskej únii a v postavení pozorovateľov na
konferencii podpísali tento záverečný akt:
To sklepno listino so kot države kandidatke za pristop k Evropski uniji in kot opazovalke Konference,
podpisali tudi
Tämän päätösasiakirjan ovat Euroopan unionin jäsenehdokasvaltioina allekirjoittaneet myös
konferenssiin tarkkailijoina osallistuneet:
Nedanstående observatörer vid konferensen har, i sin egenskap av kandidatstater inför anslutning till
Europeiska unionen, likaledes undertecknat denna slutakt:
426 Atto finale
954374_TRAITE_IT_401_450 06-01-2005 08:45 Pagina 426
Зa Peпублика Бьлгария
Pentru România
Türkiye Cumhuriyeti Adına
Trattato che adotta una Costituzione per l'Europa 427
954374_TRAITE_IT_401_450 06-01-2005 08:46 Pagina 427
A. DICHIARAZIONI RELATIVE A DISPOSIZIONI DELLA COSTITUZIONE
1. Dichiarazione relativa all'articolo I-6
La Conferenza constata che l'articolo I-6 rispecchia la giurisprudenza esistente della Corte di giustizia
delle Comunità europee e del Tribunale di primo grado.
2. Dichiarazione relativa all'articolo I-9, paragrafo 2
La Conferenza conviene che l'adesione dell'Unione alla Convenzione europea di salvaguardia dei
diritti dell'uomo e delle libertà fondamentali debba realizzarsi con modalità atte a preservare le
specificità dell'ordinamento giuridico dell'Unione. A tale riguardo, la Conferenza prende atto
dell'esistenza di un dialogo regolare fra la Corte di giustizia dell'Unione europea e la Corte europea
dei diritti dell'uomo; tale dialogo potrà essere rafforzato non appena l'Unione europea avrà aderito a
tale convenzione.
3. Dichiarazione relativa agli articoli I-22, I-27 e I-28
La scelta delle persone chiamate ad occupare la carica di presidente del Consiglio europeo, di
presidente della Commissione e di ministro degli affari esteri dell'Unione dovrà tenere debitamente
conto della necessità di rispettare la diversità geografica e demografica dell'Unione e dei suoi Stati
membri.
4. Dichiarazione relativa all'articolo I-24, paragrafo 7, concernente la decisione del
Consiglio europeo sull'esercizio della presidenza del Consiglio
La Conferenza dichiara che il Consiglio dovrebbe avviare la preparazione della decisione europea che
stabilisce le modalità di attuazione della decisione europea del Consiglio europeo sull'esercizio della
presidenza del Consiglio a partire dalla firma del trattato che adotta una Costituzione per l'Europa e
dare la sua approvazione politica entro sei mesi. Un progetto di decisione europea del Consiglio
europeo che sarà adottata il giorno dell'entrata in vigore di tale trattato figura qui di seguito.
PROGETTO DI DECISIONE EUROPEA DEL CONSIGLIO EUROPEO SULL'ESERCIZIO DELLA PRESIDENZA
DEL CONSIGLIO
Articolo 1
1. La presidenza del Consiglio, ad eccezione della formazione «Affari esteri», è esercitata da gruppi
predeterminati di tre Stati membri per un periodo di 18 mesi. Tali gruppi sono composti secondo un
sistema di rotazione paritaria degli Stati membri, tenendo conto della loro diversità e degli equilibri
geografici nell'Unione.
2. Ciascun membro del gruppo esercita a turno la presidenza di tutte le formazioni del Consiglio,
ad eccezione della formazione «Affari esteri», per un periodo di sei mesi. Gli altri membri del gruppo
assistono la presidenza in tutti i suoi compiti sulla base di un programma comune. I membri del
gruppo possono decidere tra loro modalità alternative.
428 Atto finale
954374_TRAITE_IT_401_450 06-01-2005 08:46 Pagina 428
Articolo 2
La presidenza del comitato dei rappresentanti permanenti dei governi degli Stati membri è esercitata
da un rappresentante dello Stato membro che esercita la presidenza del Consiglio «Affari generali».
La presidenza del comitato politico e di sicurezza è esercitata da un rappresentante del ministro degli
affari esteri dell'Unione.
La presidenza degli organi preparatori delle varie formazioni del Consiglio, ad eccezione della
formazione «Affari esteri», spetta al membro del gruppo che esercita la presidenza della relativa
formazione, salvo decisione contraria conformemente all'articolo 4.
Articolo 3
Il Consiglio «Affari generali» assicura, in collaborazione con la Commissione, la coerenza e la
continuità dei lavori delle varie formazioni del Consiglio nell'ambito di una programmazione
pluriennale. Gli Stati membri che esercitano la presidenza adottano, con l'assistenza del segretariato
generale del Consiglio, tutte le disposizioni utili all'organizzazione e al buon andamento dei lavori del
Consiglio.
Articolo 4
Il Consiglio adotta una decisione europea che stabilisce le misure di applicazione della presente
decisione.
5. Dichiarazione relativa all'articolo I-25
La Conferenza dichiara che la decisione europea relativa all'attuazione dell'articolo I-25 sarà adottata
dal Consiglio il giorno dell'entrata in vigore del trattato che adotta una Costituzione per l'Europa. Il
progetto di decisione figura qui di seguito.
PROGETTO DI DECISIONE EUROPEA DEL CONSIGLIO RELATIVA ALL'ATTUAZIONE
DELL'ARTICOLO I-25
IL CONSIGLIO DELL'UNIONE EUROPEA,
considerando quanto segue:
(1) È opportuno adottare disposizioni tali da consentire una transizione fluida dal sistema
decisionale del Consiglio a maggioranza qualificata - quale definito nel trattato di Nizza e
illustrato all'articolo 2, paragrafo 2 del protocollo sulle disposizioni transitorie relative alle
istituzioni e agli organi dell'Unione allegato alla Costituzione, che continuerà ad applicarsi fino al
31 ottobre 2009 – al sistema di voto previsto all'articoloI 25 della Costituzione, che si applicherà
a decorrere dal 1o novembre 2009.
(2) Si rammenta che è pratica del Consiglio compiere ogni sforzo per rafforzare la legittimità
democratica delle deliberazioni prese a maggioranza qualificata.
Trattato che adotta una Costituzione per l'Europa 429
954374_TRAITE_IT_401_450 06-01-2005 08:46 Pagina 429
(3) Si reputa opportuno mantenere in vigore la presente decisione per il tempo necessario ad
assicurare una transizione fluida al nuovo sistema di voto previsto dalla Costituzione,
DECIDE:
Articolo 1
Se un numero di membri del Consiglio che rappresenta
a) almeno i tre quarti della popolazione, o
b) almeno i tre quarti del numero degli Stati membri,
necessari per costituire una minoranza di blocco risultante dall'applicazione dell'articolo I-25,
paragrafo 1, primo comma o paragrafo 2, manifesta l'intenzione di opporsi all'adozione da parte del
Consiglio di un atto a maggioranza qualificata, il Consiglio discute la questione.
Articolo 2
Durante le discussioni, il Consiglio fa tutto il possibile per raggiungere, entro un tempo ragionevole e
senza pregiudicare i limiti di tempo obbligatori stabiliti dal diritto dell'Unione, una soluzione
soddisfacente che tenga conto delle preoccupazioni manifestate dai membri del Consiglio di cui
all'articolo 1.
Articolo 3
A tal fine, il presidente del Consiglio mette in atto, con l'assistenza della Commissione e nel rispetto
del regolamento interno del Consiglio, qualsiasi iniziativa necessaria per facilitare la realizzazione di
una più ampia base di accordo nel Consiglio. I membri del Consiglio gli prestano la loro assistenza.
Articolo 4
La presente decisione ha effetto a decorrere dal 1o novembre 2009. Resta in vigore almeno fino al
2014. Successivamente il Consiglio può adottare una decisione europea che la abroga.
6. Dichiarazione relativa all'articolo I-26
La Conferenza considera che la Commissione, quando non includerà più cittadini di tutti gli Stati
membri, dovrebbe dedicare particolare attenzione alla necessità di assicurare piena trasparenza nelle
relazioni con tutti gli Stati membri. Di conseguenza, la Commissione dovrebbe mantenere stretti
contatti con tutti gli Stati membri, indipendentemente dal fatto che essi abbiano un loro cittadino tra
i membri della Commissione e, in questo contesto, dovrebbe dedicare particolare attenzione alla
necessità di scambiare informazioni e di consultarsi con tutti gli Stati membri.
La Conferenza considera altresì che la Commissione dovrebbe prendere tutte le misure necessarie per
assicurare che le realtà politiche, sociali ed economiche di tutti gli Stati membri, inclusi quelli che non
430 Atto finale
954374_TRAITE_IT_401_450 06-01-2005 08:46 Pagina 430
hanno loro cittadini tra i membri della Commissione, siano pienamente prese in considerazione. Tali
misure dovrebbero assicurare anche che la posizione di tali Stati membri sia tenuta in considerazione
mediante l'adozione delle appropriate disposizioni organizzative.
7. Dichiarazione relativa all'articolo I-27
La Conferenza ritiene che, conformemente alle disposizioni della Costituzione, il Parlamento europeo
e il Consiglio europeo siano congiuntamente responsabili del buono svolgimento del processo che
porta all'elezione del presidente della Commissione europea. Pertanto, rappresentanti del Parlamento
europeo e del Consiglio europeo procederanno, preliminarmente alla decisione del Consiglio
europeo, alle consultazioni necessarie nel quadro ritenuto più appropriato. Conformemente
all'articolo I-27 paragrafo 1, tali consultazioni riguarderanno il profilo dei candidati alla carica di
presidente della Commissione, tenendo conto delle elezioni del Parlamento europeo. Le modalità di
tali consultazioni potranno essere precisate, a tempo debito, di comune accordo tra il Parlamento
europeo e il Consiglio europeo.
8. Dichiarazione relativa all'articolo I-36
La Conferenza prende atto dell'intenzione della Commissione di continuare a consultare gli esperti
nominati dagli Stati membri nell'elaborazione dei progetti di regolamenti europei delegati nel settore
dei servizi finanziari, secondo la sua prassi costante.
9. Dichiarazione relativa agli articoli I-43 e III-329
Fatte salve le misure adottate dall'Unione per assolvere agli obblighi di solidarietà nei confronti di uno
Stato membro che sia oggetto di un attacco terroristico o sia vittima di una calamità naturale o
provocata dall'uomo, si intende che nessuna delle disposizioni degli articoli I-43 e III-329 pregiudica
il diritto di un altro Stato membro di scegliere i mezzi più appropriati per assolvere ai suoi obblighi di
solidarietà nei confronti dello Stato membro in questione.
10. Dichiarazione relativa all'articolo I51
La Conferenza dichiara che, ogniqualvolta le norme in materia di protezione dei dati personali da
adottare in base all'articolo I51 possano avere implicazioni dirette per la sicurezza nazionale, si
dovrà tenere debito conto delle caratteristiche specifiche della questione. Rammenta che la
legislazione attualmente applicabile (vedasi in particolare la direttiva 95/46/CE) prevede deroghe
specifiche al riguardo.
11. Dichiarazione relativa all'articolo I-57
L'Unione terrà conto della situazione particolare dei paesi di piccole dimensioni territoriali che
intrattengono con l'Unione specifiche relazioni di prossimità.
Trattato che adotta una Costituzione per l'Europa 431
954374_TRAITE_IT_401_450 06-01-2005 08:46 Pagina 431
12. Dichiarazione sulle spiegazioni relative alla Carta dei diritti fondamentali
La Conferenza prende atto delle spiegazioni relative alla Carta dei diritti fondamentali, elaborate sotto
l'autorità del Praesidium della Convenzione che ha redatto la Carta e aggiornate sotto la
responsabilità del Praesidium della Convenzione europea, riportate qui di seguito.
SPIEGAZIONI RELATIVE ALLA CARTA DEI DIRITTI FONDAMENTALI
Le presenti spiegazioni erano state elaborate, nella versione iniziale, sotto l'autorità del Praesidium
della Convenzione che aveva redatto la Carta dei diritti fondamentali dell'Unione europea e sono ora
state aggiornate sotto la responsabilità del Praesidium della Convenzione europea sulla scorta degli
adeguamenti redazionali che quest'ultima Convenzione ha apportato al testo della Carta [in
particolare agli articoli 51 e 52 (1)] e dell'evoluzione del diritto dell'Unione. Benché non abbiano di
per sé status di legge, esse rappresentano un prezioso strumento d'interpretazione destinato a chiarire
le disposizioni della Carta.
PREAMBOLO
I popoli dell'Europa nel creare tra loro un'unione sempre più stretta hanno deciso di condividere un
futuro di pace fondato su valori comuni.
Consapevole del suo patrimonio spirituale e morale, l'Unione si fonda sui valori indivisibili e
universali della dignità umana, della libertà, dell'uguaglianza e della solidarietà; essa si basa sul
principio della democrazia e sul principio dello stato di diritto. Pone la persona al centro della sua
azione istituendo la cittadinanza dell'Unione e creando uno spazio di libertà, sicurezza e giustizia.
L'Unione contribuisce alla salvaguardia e allo sviluppo di questi valori comuni nel rispetto della
diversità delle culture e delle tradizioni dei popoli dell'Europa, nonché dell'identità nazionale degli
Stati membri e dell'ordinamento dei loro pubblici poteri a livello nazionale, regionale e locale; essa si
sforza di promuovere uno sviluppo equilibrato e sostenibile e assicura la libera circolazione delle
persone, dei beni, dei servizi e dei capitali nonché la libertà di stabilimento.
A tal fine è necessario rafforzare la tutela dei diritti fondamentali, alla luce dell'evoluzione della
società, del progresso sociale e degli sviluppi scientifici e tecnologici, rendendo tali diritti più visibili
in una Carta.
La presente Carta riafferma, nel rispetto delle competenze e dei compiti dell'Unione e del principio di
sussidiarietà, i diritti derivanti in particolare dalle tradizioni costituzionali e dagli obblighi
internazionali comuni agli Stati membri, dalla convenzione europea per la salvaguardia dei diritti
dell'uomo e delle libertà fondamentali, dalle carte sociali adottate dall'Unione e dal Consiglio
d'Europa, nonché dalla giurisprudenza della Corte di giustizia dell'Unione europea e da quella della
Corte europea dei diritti dell'uomo. In tale contesto, la Carta sarà interpretata dai giudici dell'Unione e
degli Stati membri alla luce delle spiegazioni elaborate sotto l'autorità del Praesidium della
Convenzione che ha redatto la Carta e aggiornate sotto la responsabilità del Praesidium della
(1) Articoli II-111 e II-112 della Costituzione.
432 Atto finale
954374_TRAITE_IT_401_450 06-01-2005 08:46 Pagina 432
Convenzione europea.
Il godimento di questi diritti fa sorgere responsabilità e doveri nei confronti degli altri come pure
della comunità umana e delle generazioni future.
Pertanto, l'Unione riconosce i diritti, le libertà e i principi enunciati in appresso.
TITOLO I
DIGNITÀ
Articolo 1 (1)
Dignità umana
La dignità umana è inviolabile. Essa deve essere rispettata e tutelata.
Spiegazione
La dignità della persona umana non è soltanto un diritto fondamentale in sé, ma costituisce la base stessa dei diritti
fondamentali. La Dichiarazione universale dei diritti dell'uomo del 1948 consacra la dignità umana nel preambolo:
«Considerato che il riconoscimento della dignità inerente a tutti i membri della famiglia umana, e dei loro diritti, uguali
ed inalienabili, costituisce il fondamento della libertà, della giustizia e della pace nel mondo;». Nella sentenza del
9 ottobre 2001 nella causa C-377/98, Regno dei Paesi Bassi contro Parlamento europeo e Consiglio dell'Unione europea
(Racc. 2001, pag. 7079), ai punti 70-77 della motivazione la Corte di giustizia ha confermato che il diritto
fondamentale alla dignità umana è parte integrante del diritto dell'Unione.
Ne consegue, in particolare, che nessuno dei diritti sanciti nella presente Carta può essere usato per recare pregiudizio
alla dignità altrui e che la dignità della persona umana fa parte della sostanza stessa dei diritti sanciti nella Carta. Non
può pertanto subire pregiudizio, neanche in caso di limitazione di un diritto.
Articolo 2 (2)
Diritto alla vita
1. Ogni individuo ha diritto alla vita.
2. Nessuno può essere condannato alla pena di morte, né giustiziato.
Spiegazione
1. Il paragrafo 1 di questo articolo è basato sulla prima frase dell'articolo 2, paragrafo 1, della CEDU, che recita:
«1. Il diritto alla vita di ogni persona è protetto dalla legge...»
(1) Articolo II-61 della Costituzione.
(2) Articolo II-62 della Costituzione.
Trattato che adotta una Costituzione per l'Europa 433
954374_TRAITE_IT_401_450 06-01-2005 08:46 Pagina 433
2. La seconda frase di detta disposizione, che ha per oggetto la pena capitale, risulta superata in conseguenza
dell'entrata in vigore del protocollo n. 6 della CEDU, il cui articolo 1 è così formulato:
«La pena di morte è abolita. Nessuno può essere condannato a tale pena né giustiziato.»
A tale disposizione si ispira l'articolo 2, paragrafo 2, della Carta (1).
3. Le disposizioni dell'articolo 2 della Carta (2) corrispondono a quelle degli articoli summenzionati della CEDU e del
protocollo addizionale e, ai sensi dell'articolo 52, paragrafo 3 della Carta (3), hanno significato e portata identici.
Pertanto le definizioni «negative» che figurano nella CEDU devono essere considerate come figuranti anche nella
Carta:
a) articolo 2, paragrafo 2 della CEDU:
«La morte non si considera cagionata in violazione del presente articolo se è il risultato di un ricorso alla forza
resosi assolutamente necessario:
a) per garantire la difesa di ogni persona contro la violenza illegale;
b) per eseguire un arresto regolare o per impedire l'evasione di una persona regolarmente detenuta;
c) per reprimere, in modo conforme alla legge, una sommossa o un'insurrezione.»;
b) articolo 2 del protocollo n. 6 della CEDU:
«Uno Stato può prevedere nella propria legislazione la pena di morte per atti commessi in tempo di guerra o in
caso di pericolo imminente di guerra; tale pena sarà applicata solo nei casi previsti da tale legislazione e
conformemente alle sue disposizioni ...».
Articolo 3 (4)
Diritto all'integrità della persona
1. Ogni individuo ha diritto alla propria integrità fisica e psichica.
2. Nell'ambito della medicina e della biologia devono essere in particolare rispettati:
a) il consenso libero e informato della persona interessata, secondo le modalità definite dalla legge
b) il divieto delle pratiche eugenetiche, in particolare di quelle aventi come scopo la selezione delle
persone
(1) Articolo II-62, paragrafo 2 della Costituzione.
(2) Articolo II-62 della Costituzione.
(3) Articolo II-112, paragrafo 3 della Costituzione.
(4) Articolo II-63 della Costituzione.
434 Atto finale
954374_TRAITE_IT_401_450 06-01-2005 08:46 Pagina 434
c) il divieto di fare del corpo umano e delle sue parti in quanto tali una fonte di lucro
d) il divieto della clonazione riproduttiva degli esseri umani.
Spiegazione
1. Nella sentenza del 9 ottobre 2001 nella causa C-377/98, Regno dei Paesi Bassi contro Parlamento europeo e
Consiglio dell'Unione europea (Racc. 2001, pag. 7079), ai punti 70 e 78-80 della motivazione la Corte di giustizia
ha confermato che il diritto fondamentale all'integrità della persona è parte integrante del diritto dell'Unione e
comprende, nell'ambito della medicina e della biologia, il libero e consapevole consenso del donatore e del
ricevente.
2. I principi enunciati nell'articolo 3 della Carta (1) figurano già nella convenzione sui diritti dell'uomo e la
biomedicina adottata nell'ambito del Consiglio d'Europa (serie dei trattati europei n. 164 e protocollo addizionale
n. 168). La Carta non intende derogare a tali disposizioni e proibisce solo la clonazione riproduttiva. Non autorizza
né proibisce le altre forme di clonazione e non impedisce quindi in alcun modo al legislatore di vietarle.
3. Il riferimento alle pratiche eugeniche, segnatamente quelle che hanno come scopo la selezione delle persone,
riguarda le ipotesi in cui siano organizzati e attuati programmi di selezione che comportino, per esempio,
campagne di sterilizzazione, gravidanze forzate, matrimoni etnici obbligatori, ecc., atti considerati tutti crimini
internazionali dallo statuto del Tribunale penale internazionale adottato a Roma il 17 luglio 1998 (cfr. articolo 7,
paragrafo 1, lettera g)).
Articolo 4 (2)
Proibizione della tortura e delle pene o trattamenti inumani o degradanti
Nessuno può essere sottoposto a tortura, né a pene o trattamenti inumani o degradanti.
Spiegazione
Il diritto di cui all'articolo 4 (2) corrisponde a quello garantito dall'articolo 3 della CEDU, la cui formulazione è identica:
«Nessuno può essere sottoposto a tortura, né a pene o trattamenti inumani o degradanti.». Ai sensi dell'articolo 52,
paragrafo 3 della Carta (3), ha significato e portata identici.
Articolo 5 (4)
Proibizione della schiavitù e del lavoro forzato
1. Nessuno può essere tenuto in condizioni di schiavitù o di servitù.
(1) Articolo II-63 della Costituzione.
(2) Articolo II-64 della Costituzione.
(3) Articolo II-112, paragrafo 3 della Costituzione.
(4) Articolo II-65 della Costituzione.
Trattato che adotta una Costituzione per l'Europa 435
954374_TRAITE_IT_401_450 06-01-2005 08:46 Pagina 435
2. Nessuno può essere costretto a compiere un lavoro forzato o obbligatorio.
3. È proibita la tratta degli esseri umani.
Spiegazione
1. Il diritto di cui all'articolo 5 (1), paragrafi 1 e 2, corrisponde a quello dell'articolo 4, paragrafi 1 e 2, dello stesso
tenore, della CEDU. Il significato e la portata di questo diritto sono identici a quelli conferiti da detto articolo, ai
sensi dell'articolo 52, paragrafo 3 della Carta (2). Ne consegue che:
— nessuna restrizione può essere imposta legittimamente al diritto previsto dal paragrafo 1;
— nel paragrafo 2, le nozioni di «lavoro forzato o obbligatorio» devono essere interpretate alla luce delle
definizioni «negative» contenute nell'articolo 4, paragrafo 3 della CEDU, che recita:
«Non è considerato “lavoro forzato o obbligatorio” ai sensi del presente articolo:
a) il lavoro normalmente richiesto ad una persona detenuta alle condizioni previste dall'articolo 5 della
presente Convenzione o durante il periodo di libertà condizionale;
b) il servizio militare o, nel caso degli obiettori di coscienza nei paesi dove l'obiezione di coscienza è
considerata legittima, qualunque altro servizio sostitutivo di quello militare obbligatorio;
c) qualunque servizio richiesto in caso di crisi o di calamità che minacciano la vita o il benessere della
comunità;
d) qualunque lavoro o servizio facente parte dei normali doveri civici.».
2. Il paragrafo 3 trae direttamente origine dalla dignità della persona umana e tiene conto degli ultimi sviluppi della
criminalità organizzata, quali le organizzazioni che favoriscono, a scopo di lucro, l'immigrazione clandestina o lo
sfruttamento sessuale. L'allegato della convenzione Europol riporta la seguente definizione applicabile alla tratta a
scopo di sfruttamento sessuale: «Tratta degli esseri umani: il fatto di sottoporre una persona al potere reale e illegale
di altre persone ricorrendo a violenze o a minacce o abusando di un rapporto di autorità o mediante manovre, in
particolare per dedicarsi allo sfruttamento della prostituzione altrui, a forme di sfruttamento e di violenza sessuale
nei confronti di minorenni o al commercio connesso con l'abbandono dei figli». Il capitolo VI della convenzione di
applicazione dell'accordo di Schengen, che è stato integrato nell'acquis dell'Unione e al quale il Regno Unito e
l'Irlanda partecipano, contiene, nell'articolo 27, paragrafo 1, la seguente disposizione in materia di organizzazioni
di immigrazione clandestina: «Le parti contraenti si impegnano a stabilire sanzioni appropriate nei confronti di
chiunque aiuti o tenti di aiutare, a scopo di lucro, uno straniero ad entrare o a soggiornare nel territorio di una
parte contraente in violazione della legislazione di detta parte contraente relativa all'ingresso ed al soggiorno degli
stranieri.». Il 19 luglio 2002 il Consiglio ha adottato la decisione quadro sulla lotta alla tratta degli esseri umani (GU
L 203/2002, pag. 1) il cui articolo 1 definisce in dettaglio i reati relativi alla tratta degli esseri umani a fini di
sfruttamento di manodopera o di sfruttamento sessuale che la decisione quadro impone agli Stati membri di
punire.
(1) Articolo II-65 della Costituzione.
(2) Articolo II-112, paragrafo 3 della Costituzione.
436 Atto finale
954374_TRAITE_IT_401_450 06-01-2005 08:46 Pagina 436
TITOLO II
LIBERTÀ
Articolo 6 (1)
Diritto alla libertà e alla sicurezza
Ogni individuo ha diritto alla libertà e alla sicurezza.
Spiegazione
I diritti di cui all'articolo 6 (1) corrispondono a quelli garantiti dall'articolo 5 della CEDU, del quale, ai sensi
dell'articolo 52, paragrafo 3 della Carta (2), hanno pari significato e portata. Ne consegue che le limitazioni che possono
legittimamente essere apportate non possono andare oltre i limiti consentiti dalla CEDU nel quadro dell'articolo 5, che
recita:
«1. Ogni individuo ha diritto alla libertà e alla sicurezza. Nessuno può essere privato della libertà, se non nei casi
seguenti e nei modi previsti dalla legge:
a) se è detenuto regolarmente in seguito a condanna da parte di un tribunale competente;
b) se si trova in regolare stato di arresto o di detenzione per violazione di un provvedimento emesso,
conformemente alla legge, da un tribunale o allo scopo di garantire l'esecuzione di un obbligo prescritto dalla
legge;
c) se è stato arrestato o detenuto per essere tradotto dinanzi all'autorità giudiziaria competente, quando vi sono
motivi plausibili di sospettare che egli abbia commesso un reato o vi sono motivi fondati di ritenere che sia
necessario impedirgli di commettere un reato o di darsi alla fuga dopo averlo commesso;
d) se si tratta della detenzione regolare di un minore, decisa per il suo inserimento in una struttura rieducativa, o
della sua detenzione regolare in attesa di comparire dinanzi all'autorità competente;
e) se si tratta della detenzione regolare di una persona suscettibile di propagare una malattia contagiosa, di un
alienato, di un alcolizzato, di un tossicomane o di un vagabondo;
f) se si tratta dell'arresto o della detenzione regolari di una persona per impedirle di entrare illegalmente nel
territorio, oppure di una persona contro la quale è in corso un procedimento d'espulsione o d'estradizione.
2. Ogni persona arrestata deve essere informata, al più presto e in una lingua a lei comprensibile, dei motivi
dell'arresto e di ogni accusa formulata a suo carico.
3. Ogni persona arrestata o detenuta, conformemente alle condizioni previste dal paragrafo 1.c) del presente articolo,
deve essere tradotta al più presto dinanzi ad un giudice o ad un altro magistrato autorizzato dalla legge ad esercitare
funzioni giudiziarie e ha diritto di essere giudicata entro un termine ragionevole o di essere messa in libertà durante
la procedura. La scarcerazione può essere subordinata a garanzie che assicurino la comparizione dell'interessato
all'udienza.
(1) Articolo II-66 della Costituzione.
(2) Articolo II-112, paragrafo 3 della Costituzione.
Trattato che adotta una Costituzione per l'Europa 437
954374_TRAITE_IT_401_450 06-01-2005 08:46 Pagina 437
4. Ogni persona privata della libertà mediante arresto o detenzione ha il diritto di presentare un ricorso ad un
tribunale, affinché decida entro breve termine sulla legittimità della sua detenzione e ne ordini la scarcerazione se la
detenzione è illegittima.
5. Ogni persona vittima di arresto o di detenzione in violazione di una delle disposizioni del presente articolo ha
diritto ad una riparazione.»
I diritti di cui all'articolo 6 (1) devono essere in particolare rispettati quando il Parlamento europeo e il
Consiglio adottano leggi e leggi quadro nel settore della cooperazione giudiziaria in materia penale in
base agli articoli [III-171, III-172 e III-174] della Costituzione, segnatamente per la definizione di
disposizioni minime comuni in materia di qualificazione delle infrazioni e delle sanzioni e di taluni
aspetti del diritto processuale.
Articolo 7 (2)
Rispetto della vita privata e della vita familiare
Ogni individuo ha diritto al rispetto della propria vita privata e familiare, del proprio domicilio e delle
sue comunicazioni.
Spiegazione
I diritti di cui all'articolo 7 (2) corrispondono a quelli garantiti dall'articolo 8 della CEDU. Per tener conto dell'evoluzione
tecnica, il termine «comunicazioni» è stato sostituito a «corrispondenza».
Conformemente all'articolo 52, paragrafo 3 (3), il significato e la portata di questi diritti sono identici a quelli del
corrispondente articolo della CEDU. Le limitazioni che vi possono legittimamente essere apportate sono pertanto quelle
autorizzate ai sensi del suddetto articolo 8, che recita:
«1. Ogni persona ha diritto al rispetto della propria vita privata e familiare, del proprio domicilio e della propria
corrispondenza.
2. Non può esservi ingerenza di una autorità pubblica nell'esercizio di tale diritto a meno che tale ingerenza sia
prevista dalla legge e costituisca una misura che, in una società democratica, è necessaria alla sicurezza nazionale,
alla pubblica sicurezza, al benessere economico del paese, alla difesa dell'ordine e alla prevenzione dei reati, alla
protezione della salute o della morale, o alla protezione dei diritti e delle libertà altrui.».
(1) Articolo II-66 della Costituzione.
(2) Articolo II-67 della Costituzione.
(3) Articolo II-112, paragrafo 3 della Costituzione.
438 Atto finale
954374_TRAITE_IT_401_450 06-01-2005 08:46 Pagina 438
Articolo 8 (1)
Protezione dei dati di carattere personale
1. Ogni individuo ha diritto alla protezione dei dati di carattere personale che lo riguardano.
2. Tali dati devono essere trattati secondo il principio di lealtà, per finalità determinate e in base al
consenso della persona interessata o a un altro fondamento legittimo previsto dalla legge. Ogni
individuo ha il diritto di accedere ai dati raccolti che lo riguardano e di ottenerne la rettifica.
3. Il rispetto di tali regole è soggetto al controllo di un'autorità indipendente.
Spiegazione
Questo articolo è stato fondato sull'articolo 286 del trattato che istituisce la Comunità europea, sulla direttiva 95/46/CE
del Parlamento europeo e del Consiglio relativa alla tutela delle persone fisiche con riguardo al trattamento dei dati
personali nonché alla libera circolazione di tali dati (GU L 281 del 23.11.95), nonché sull'articolo 8 della CEDU e sulla
convenzione del Consiglio d'Europa sulla protezione delle persone rispetto al trattamento automatizzato di dati di
carattere personale del 28 gennaio 1981, ratificata da tutti gli Stati membri. L'articolo 286 del trattato CE è ora sostituito
dall'articolo I-51 della Costituzione. Ci si riferisce inoltre al regolamento n. 45/2001 del Parlamento europeo e del
Consiglio concernente la tutela delle persone fisiche in relazione al trattamento dei dati personali da parte delle
istituzioni e degli organismi comunitari, nonché la libera circolazione di tali dati (GU L 8 del 12.1.2001). La direttiva e il
regolamento succitati definiscono le condizioni e i limiti applicabili all'esercizio del diritto alla protezione dei dati
personali.
Articolo 9 (2)
Diritto di sposarsi e di costituire una famiglia
Il diritto di sposarsi e il diritto di costituire una famiglia sono garantiti secondo le leggi nazionali che
ne disciplinano l'esercizio.
Spiegazione
Questo articolo si basa sull'articolo 12 della CEDU, che recita: «A partire dall'età minima per contrarre matrimonio,
l'uomo e la donna hanno il diritto di sposarsi e di fondare una famiglia secondo le leggi nazionali che regolano
l'esercizio di tale diritto.». La formulazione di questo diritto è stata aggiornata al fine di disciplinare i casi in cui le
legislazioni nazionali riconoscono modi diversi dal matrimonio per costituire una famiglia. L'articolo non vieta né
impone la concessione dello status matrimoniale a unioni tra persone dello stesso sesso. Questo diritto è pertanto simile
a quello previsto dalla CEDU, ma la sua portata può essere più estesa qualora la legislazione nazionale lo preveda.
(1) Articolo II-68 della Costituzione.
(2) Articolo II-69 della Costituzione.
Trattato che adotta una Costituzione per l'Europa 439
954374_TRAITE_IT_401_450 06-01-2005 08:46 Pagina 439
Articolo 10 (1)
Libertà di pensiero, di coscienza e di religione
1. Ogni individuo ha diritto alla libertà di pensiero, di coscienza e di religione. Tale diritto include la
libertà di cambiare religione o convinzione, così come la libertà di manifestare la propria religione o
la propria convinzione individualmente o collettivamente, in pubblico o in privato, mediante il culto,
l'insegnamento, le pratiche e l'osservanza dei riti.
2. Il diritto all'obiezione di coscienza è riconosciuto secondo le leggi nazionali che ne disciplinano
l'esercizio.
Spiegazione
Il diritto garantito al paragrafo 1 corrisponde a quello garantito dall'articolo 9 della CEDU e, ai sensi dell'articolo 52,
paragrafo 3 della Carta (2), ha significato e portata identici. Le limitazioni devono pertanto rispettare il paragrafo 2
dell'articolo 9, che recita: «La libertà di professare la propria religione o il proprio credo non può essere oggetto di
restrizioni diverse da quelle che, stabilite dalla legge, costituiscono misure necessarie, in una società democratica, alla
pubblica sicurezza, alla protezione dell'ordine, della salute o della morale pubblica, o alla protezione dei diritti e della
libertà altrui.».
Il diritto garantito al paragrafo 2 corrisponde alle tradizioni costituzionali nazionali e all'evoluzione delle legislazioni
nazionali a questo proposito.
Articolo 11 (3)
Libertà di espressione e d'informazione
1. Ogni individuo ha diritto alla libertà di espressione. Tale diritto include la libertà di opinione e la
libertà di ricevere o di comunicare informazioni o idee senza che vi possa essere ingerenza da parte
delle autorità pubbliche e senza limiti di frontiera.
2. La libertà dei media e il loro pluralismo sono rispettati.
Spiegazione
1. L'articolo 11 (3) corrisponde all'articolo 10 della CEDU, che recita:
«1. Ogni individuo ha diritto alla libertà di espressione. Tale diritto include la libertà d'opinione e la libertà di ricevere o
di comunicare informazioni o idee senza che vi possa essere ingerenza da parte delle autorità pubbliche e senza
limiti di frontiera. Il presente articolo non impedisce agli Stati di sottoporre a un regime di autorizzazione le
imprese di radiodiffusione, cinematografiche o televisive.
(1) Articolo II-70 della Costituzione.
(2) Articolo II-112, paragrafo 3 della Costituzione.
(3) Articolo II-71 della Costituzione.
440 Atto finale
954374_TRAITE_IT_401_450 06-01-2005 08:46 Pagina 440
2. L'esercizio di queste libertà, poiché comporta doveri e responsabilità, può essere sottoposto alle formalità,
condizioni, restrizioni o sanzioni che sono previste dalla legge e che costituiscono misure necessarie, in una società
democratica, alla sicurezza nazionale, all'integrità territoriale o alla pubblica sicurezza, alla difesa dell'ordine e alla
prevenzione dei reati, alla protezione della salute o della morale, alla protezione della reputazione o dei diritti altrui,
per impedire la divulgazione di informazioni riservate o per garantire l'autorità e l'imparzialità del potere
giudiziario.».
In applicazione dell'articolo 52, paragrafo 3 della Carta (1), questo diritto ha lo stesso significato e la stessa portata di
quello garantito dalla CEDU. Le limitazioni che possono essere apportate non possono pertanto andare oltre quelle
previste al paragrafo 2 dell'articolo 10, salve restando le restrizioni che il diritto dell'Unione in materia di concorrenza
può apportare alla facoltà degli Stati membri di instaurare i regimi di autorizzazione di cui all'articolo 10, paragrafo 1,
terza frase della CEDU.
2. Il paragrafo 2 di questo articolo esplicita le conseguenze del paragrafo 1 in relazione alla libertà dei media. Si basa
segnatamente sulla giurisprudenza della Corte in materia di televisione, in particolare nella causa C-288/89 (sentenza
del 25 luglio 1991, Stichting Collectieve Antennevoorziening Gouda e.a., Racc. I-4007) e sul Protocollo sui sistemi di
radiodiffusione pubblica negli Stati membri, allegato al trattato CE, ed ora alla Costituzione, nonché sulla direttiva
89/552/CE del Consiglio (cfr. in particolare 17o considerando).
Articolo 12 (2)
Libertà di riunione e di associazione
1. Ogni individuo ha diritto alla libertà di riunione pacifica e alla libertà di associazione a tutti i
livelli, segnatamente in campo politico, sindacale e civico, il che implica il diritto di ogni individuo di
fondare sindacati insieme con altri e di aderirvi per la difesa dei propri interessi.
2. I partiti politici a livello dell'Unione contribuiscono a esprimere la volontà politica dei cittadini
dell'Unione.
Spiegazione
1. Le disposizioni del paragrafo 1 di questo articolo corrispondono alle disposizioni dell'articolo 11 della CEDU, che
recita:
«1. Ogni persona ha diritto alla libertà di riunione pacifica e alla libertà d'associazione, ivi compreso il diritto di
partecipare alla costituzione di sindacati e di aderire ad essi per la difesa dei propri interessi.
2. L'esercizio di questi diritti non può essere oggetto di restrizioni diverse da quelle che sono stabilite dalla legge e che
costituiscono misure necessarie, in una società democratica, alla sicurezza nazionale, alla pubblica sicurezza, alla
difesa dell'ordine e alla prevenzione dei reati, alla protezione della salute o della morale e alla protezione dei diritti e
delle libertà altrui. Il presente articolo non osta a che restrizioni legittime siano imposte all'esercizio di tali diritti da
parte dei membri delle forze armate, della polizia o dell'amministrazione dello Stato.».
(1) Articolo II-112, paragrafo 3 della Costituzione.
(2) Articolo II-72 della Costituzione.
Trattato che adotta una Costituzione per l'Europa 441
954374_TRAITE_IT_401_450 06-01-2005 08:46 Pagina 441
Le disposizioni del paragrafo 1 dell'articolo 12 (1) hanno lo stesso significato di quella della CEDU, ma la loro portata è
più estesa, dato che possono essere applicate a tutti i livelli, incluso quindi il livello europeo. Ai sensi dell'articolo 52,
paragrafo 3 della Carta (2), le limitazioni di questo diritto non possono pertanto andare oltre quelle considerate come
legittime ai sensi del paragrafo 2 dell'articolo 11 della CEDU.
2. Tale diritto si fonda parimenti sul punto 11 della Carta comunitaria dei diritti sociali fondamentali dei lavoratori.
3. Il paragrafo 2 di quest'articolo corrisponde all'articolo I-46, paragrafo 4 della Costituzione.
Articolo 13 (3)
Libertà delle arti e delle scienze
Le arti e la ricerca scientifica sono libere. La libertà accademica è rispettata.
Spiegazione
Questo diritto è dedotto in primo luogo dalle libertà di pensiero e di espressione. Si esercita nel rispetto
dell'articolo 1 (4) e può essere soggetto alle limitazioni autorizzate dall'articolo 10 della CEDU.
Articolo 14 (5)
Diritto all'istruzione
1. Ogni individuo ha diritto all'istruzione e all'accesso alla formazione professionale e continua.
2. Questo diritto comporta la facoltà di accedere gratuitamente all'istruzione obbligatoria.
3. La libertà di creare istituti di insegnamento nel rispetto dei principi democratici, così come il
diritto dei genitori di provvedere all'educazione e all'istruzione dei loro figli secondo le loro
convinzioni religiose, filosofiche e pedagogiche, sono rispettati secondo le leggi nazionali che ne
disciplinano l'esercizio.
Spiegazione
1. Questo articolo si ispira sia alle tradizioni costituzionali comuni agli Stati membri sia all'articolo 2 del protocollo
addizionale alla CEDU, che recita:
«Il diritto all'istruzione non può essere rifiutato a nessuno. Lo Stato, nell'esercizio delle funzioni che assume nel
campo dell'educazione e dell'insegnamento, deve rispettare il diritto dei genitori di provvedere a tale educazione e a
tale insegnamento secondo le loro convinzioni religiose e filosofiche.».
(1) Articolo II-72 della Costituzione.
(2) Articolo II-112, paragrafo 3 della Costituzione.
(3) Articolo II-73 della Costituzione.
(4) Articolo II-61 della Costituzione.
(5) Articolo II-74 della Costituzione.
442 Atto finale
954374_TRAITE_IT_401_450 06-01-2005 08:46 Pagina 442
È stato giudicato utile estendere questo articolo all'accesso alla formazione professionale e continua (cfr. punto 15
della Carta comunitaria dei diritti sociali fondamentali dei lavoratori e articolo 10 della Carta sociale) e aggiungere
il principio della gratuità dell'istruzione obbligatoria. In base alla sua formulazione, quest'ultimo principio implica
soltanto che per l'istruzione obbligatoria ogni bambino abbia la possibilità di accedere a un istituto che pratica la
gratuità. Esso non impone che tutti gli istituti che dispensano tale istruzione, o una formazione professionale e
continua, in particolare quelli privati, siano gratuiti. Non vieta nemmeno che alcune forme specifiche di istruzione
possano essere a pagamento, a condizione che lo Stato prenda misure destinate a concedere una compensazione
finanziaria. Poiché la Carta si applica all'Unione, ciò significa che, nel quadro delle sue politiche in materia di
formazione, l'Unione deve rispettare la gratuità dell'istruzione obbligatoria, ma ciò non crea beninteso nuove
competenze. Per quanto attiene al diritto dei genitori, lo si deve interpretare in relazione alle disposizioni
dell'articolo 24 (1).
2. La libertà di creare istituti di istruzione, pubblici o privati, è garantita come uno degli aspetti della libertà d'impresa,
ma è limitata dal rispetto dei principi democratici e si esercita secondo le modalità definite dalle legislazioni
nazionali.
Articolo 15 (2)
Libertà professionale e diritto di lavorare
1. Ogni individuo ha il diritto di lavorare e di esercitare una professione liberamente scelta o
accettata.
2. Ogni cittadino dell'Unione ha la libertà di cercare un lavoro, di lavorare, di stabilirsi o di prestare
servizi in qualunque Stato membro.
3. I cittadini dei paesi terzi che sono autorizzati a lavorare nel territorio degli Stati membri hanno
diritto a condizioni di lavoro equivalenti a quelle di cui godono i cittadini dell'Unione.
Spiegazione
La libertà professionale, sancita nel paragrafo 1 di questo articolo 15 (2), è riconosciuta nella giurisprudenza della Corte
di giustizia (cfr., tra l'altro, le sentenze del 14 maggio 1974, causa 4-73, Nold, Racc. 1974, pag. 491, punti 12, 13 e 14; del
13 dicembre 1979, causa 44/79, Hauer, Racc. 1979 pag. 3727; dell'8 ottobre 1986, causa 234/85, Keller, Racc. 1986,
pag. 2897, punto 8).
Questo paragrafo si ispira inoltre all'articolo 1, paragrafo 2 della Carta sociale europea firmata il 18 ottobre 1961 e
ratificata da tutti gli Stati membri, e al punto 4 della Carta comunitaria dei diritti sociali fondamentali dei lavoratori del
9 dicembre 1989. L'espressione «condizioni di lavoro» deve essere intesa nel senso dell'articolo III-213 della
Costituzione.
Il paragrafo 2 riprende le tre libertà garantite dagli articoli I-4 e III-133, III-137 e III-144 della Costituzione, ossia libera
circolazione dei lavoratori, libertà di stabilimento e libera prestazione dei servizi.
Il paragrafo 3 è stato basato sull'articolo 137, paragrafo 3, quarto trattino del trattato CE, ora sostituito dall'articolo
III-210, paragrafo 1, lettera g) della Costituzione, e sull'articolo 19, punto 4 della Carta sociale europea, firmata il
(1) Articolo II-84 della Costituzione.
(2) Articolo II-75 della Costituzione.
Trattato che adotta una Costituzione per l'Europa 443
954374_TRAITE_IT_401_450 06-01-2005 08:46 Pagina 443
18 ottobre 1961 e ratificata da tutti gli Stati membri. Si applica pertanto l'articolo 52, paragrafo 2 della Carta (1). La
questione dell'ingaggio di marittimi aventi la cittadinanza di Stati terzi negli equipaggi di navi battenti bandiera di uno
Stato membro dell'Unione è disciplinata dal diritto dell'Unione e dalle legislazioni e prassi nazionali.
Articolo 16 (2)
Libertà d'impresa
È riconosciuta la libertà d'impresa, conformemente al diritto dell'Unione e alle legislazioni e prassi
nazionali.
Spiegazione
Questo articolo si basa sulla giurisprudenza della Corte di giustizia che ha riconosciuto la libertà di esercitare un'attività
economica o commerciale (cfr. sentenze del 14 maggio 1974, causa 4-73, Nold, Racc. 1974, pag. 491, punto 14, e del
27 settembre 1979, causa 230/78, SPA Eridania e a., Racc. 1979, pag. 2749, punti 20 e 31) e la libertà contrattuale (cfr.,
tra l'altro, sentenze Sukkerfabriken Nykøbing, causa 151/78, Racc. 1979, pag. 1, punto 19; del 5 ottobre 1999, Spagna
c/Commissione, causa C-240/97, Racc. 1999, pag. I-6571, punto 99) e sull'articolo [3, paragrafo 2] della Costituzione
che riconosce la libera concorrenza. Beninteso, questo diritto si esercita nel rispetto del diritto dell'Unione e delle
legislazioni nazionali. Esso può essere sottoposto alle limitazioni previste all'articolo 52, paragrafo 1 della Carta (3).
Articolo 17 (4)
Diritto di proprietà
1. Ogni individuo ha il diritto di godere della proprietà dei beni che ha acquistato legalmente, di
usarli, di disporne e di lasciarli in eredità. Nessuno può essere privato della proprietà se non per causa
di pubblico interesse, nei casi e nei modi previsti dalla legge e contro il pagamento in tempo utile di
una giusta indennità per la perdita della stessa. L'uso dei beni può essere regolato dalla legge nei limiti
imposti dall'interesse generale.
2. La proprietà intellettuale è protetta.
Spiegazione
Questo articolo corrisponde all'articolo 1 del protocollo addizionale alla CEDU, che recita:
«Ogni persona fisica o giuridica ha diritto al rispetto dei suoi beni. Nessuno può essere privato della sua proprietà se non
per causa di pubblica utilità e nelle condizioni previste dalla legge e dai principi generali del diritto internazionale.
Le disposizioni precedenti non portano pregiudizio al diritto degli Stati di porre in vigore le leggi da essi ritenute
necessarie per disciplinare l'uso dei beni in modo conforme all'interesse generale o per assicurare il pagamento delle
imposte o di altri contributi o delle ammende.».
(1) Articolo II-112, paragrafo 2 della Costituzione.
(2) Articolo II-76 della Costituzione.
(3) Articolo II-112, paragrafo 1 della Costituzione.
(4) Articolo II-77 della Costituzione.
444 Atto finale
954374_TRAITE_IT_401_450 06-01-2005 08:46 Pagina 444
Si tratta di un diritto fondamentale comune a tutte le costituzioni nazionali. È stato sancito a più riprese dalla
giurisprudenza della Corte di giustizia e in primo luogo nella sentenza Hauer (13 dicembre 1979, Racc. 1979,
pag. 3727). La stesura è stata attualizzata ma, ai sensi dell'articolo 52, paragrafo 3 (1), questo diritto ha significato e
portata identici al diritto garantito dalla CEDU e le limitazioni non possono andare oltre quelle previste da quest'ultima.
La protezione della proprietà intellettuale, che costituisce uno degli aspetti del diritto di proprietà, è esplicitamente
menzionata al paragrafo 2, in virtù della sua crescente importanza e del diritto comunitario derivato. Oltre alla
proprietà letteraria e artistica la proprietà intellettuale copre, tra l'altro, il diritto dei brevetti e dei marchi e i diritti
analoghi. Le garanzie previste nel paragrafo 1 si applicano opportunamente alla proprietà intellettuale.
Articolo 18 (2)
Diritto di asilo
Il diritto di asilo è garantito nel rispetto delle norme stabilite dalla convenzione di Ginevra del
28 luglio 1951 e dal protocollo del 31 gennaio 1967, relativi allo status dei rifugiati, e a norma della
Costituzione.
Spiegazione
Il testo dell'articolo è stato basato sull'articolo 63 del trattato CE, ora sostituito dall'articolo III266 della Costituzione,
che impone all'Unione di rispettare la convenzione di Ginevra sui rifugiati. Occorre far riferimento alle disposizioni del
protocollo relativo al Regno Unito e all'Irlanda nonché di quello sulla Danimarca, allegati [al trattato di Amsterdam] alla
Costituzione, per determinare in quale misura tali Stati membri applichino il diritto dell'Unione in materia e in quale
misura il presente articolo sia loro applicabile. Tale articolo rispetta il protocollo sull'asilo allegato alla Costituzione.
Articolo 19 (3)
Protezione in caso di allontanamento, di espulsione e di estradizione
1. Le espulsioni collettive sono vietate.
2. Nessuno può essere allontanato, espulso o estradato verso uno Stato in cui esiste un rischio serio
di essere sottoposto alla pena di morte, alla tortura o ad altre pene o trattamenti inumani o
degradanti.
Spiegazione
Il paragrafo 1 di questo articolo ha significato e portata identici a quelli dell'articolo 4 del protocollo n. 4 della CEDU
per quanto attiene alle espulsioni collettive. Esso è volto a garantire che ogni decisione formi oggetto di un esame
specifico e che non si possa decidere con un'unica misura l'espulsione di tutte le persone aventi la nazionalità di un
determinato Stato (cfr. anche articolo 13 del Patto relativo ai diritti civili e politici).
Il paragrafo 2 incorpora la pertinente giurisprudenza della Corte europea dei diritti dell'uomo relativa all'articolo 3 della
CEDU (cfr. Ahmed/Austria, sentenza del 17 dicembre 1996, Racc. 1996 VI.2206, e Soering, sentenza del 7 luglio 1989).
(1) Articolo II-112, paragrafo 3 della Costituzione.
(2) Articolo II-78 della Costituzione.
(3) Articolo II-79 della Costituzione.
Trattato che adotta una Costituzione per l'Europa 445
954374_TRAITE_IT_401_450 06-01-2005 08:46 Pagina 445
TITOLO III
UGUAGLIANZA
Articolo 20 (1)
Uguaglianza davanti alla legge
Tutte le persone sono uguali davanti alla legge.
Spiegazione
Questo articolo corrisponde al principio generale di diritto che figura in tutte le costituzioni europee ed è stato sancito
dalla Corte, in una sentenza, come uno dei principi fondamentali del diritto comunitario (sentenza del 13 novembre
1984, Racke, causa 283/83, Racc. 1984, pag. 3791, sentenza del 17 aprile 1997, causa C15/95, EARL, Racc. 1997,
pag. I1961 e sentenza del 13 aprile 2000, causa C292/97, Karlsson, Racc. 2000, pag. 2737).
Articolo 21 (2)
Non discriminazione
1. È vietata qualsiasi forma di discriminazione fondata, in particolare, sul sesso, la razza, il colore
della pelle o l'origine etnica o sociale, le caratteristiche genetiche, la lingua, la religione o le
convinzioni personali, le opinioni politiche o di qualsiasi altra natura, l'appartenenza ad una
minoranza nazionale, il patrimonio, la nascita, gli handicap, l'età o le tendenze sessuali.
2. Nell'ambito d'applicazione della Costituzione e fatte salve disposizioni specifiche in essa
contenute, è vietata qualsiasi discriminazione fondata sulla cittadinanza.
Spiegazione
Il paragrafo 1 si ispira all'articolo 13 del trattato CE, ora sostituito dall'articolo III-124 della Costituzione, e
all'articolo 14 della CEDU, nonché all'articolo 11 della convenzione sui diritti dell'uomo e la biomedicina per quanto
riguarda il patrimonio genetico. Nella misura in cui coincide con l'articolo 14 della CEDU, si applica in conformità dello
stesso.
Non v'è contraddizione né incompatibilità fra il paragrafo 1 e l'articolo III-124 della Costituzione, che ha campo
d'applicazione e finalità diversi: detto articolo conferisce all'Unione la facoltà di adottare atti legislativi, compresa
l'armonizzazione delle disposizioni legislative e regolamentari degli Stati membri, per combattere alcune forme di
discriminazione di cui l'articolo stesso riporta un elenco completo. La normativa in questione può regolamentare gli
interventi delle autorità degli Stati membri (come pure i rapporti fra i privati) in qualsiasi settore entro i limiti delle
competenze dell'Unione. La disposizione del paragrafo 1 dell'articolo 21 (2), invece, non conferisce nessuna facoltà di
emanare norme contro la discriminazione in questi settori d'intervento degli Stati membri o nei rapporti fra privati né
sancisce nessun divieto assoluto di discriminazione in settori così ampi. Essa infatti tratta soltanto delle discriminazioni
ad opera delle istituzioni e degli organi dell'Unione stessi nell'esercizio delle competenze conferite ai sensi di altri articoli
(1) Articolo II-80 della Costituzione.
(2) Articolo II-81 della Costituzione.
446 Atto finale
954374_TRAITE_IT_401_450 06-01-2005 08:46 Pagina 446
delle parti I e III della Costituzione e ad opera degli Stati membri soltanto quando danno attuazione al diritto
dell'Unione. Il paragrafo 1 non altera quindi l'ampiezza delle facoltà conferite a norma dell'articolo III-124 né
l'interpretazione data a tale articolo.
Il paragrafo 2 corrisponde all'articolo I-4, paragrafo 2 della Costituzione e va applicato in conformità di tale articolo.
Articolo 22 (1)
Diversità culturale, religiosa e linguistica
L'Unione rispetta la diversità culturale, religiosa e linguistica.
Spiegazione
Questo articolo è stato fondato sull'articolo 6 del trattato sull'Unione europea e sull'articolo 151, paragrafi 1 e 4 del
trattato CE, ora sostituiti dall'articolo III-280, paragrafi 1 e 4 della Costituzione, relativi alla cultura. Il rispetto della
diversità culturale e linguistica è ora sancito anche all'articolo I-3, paragrafo 3 della Costituzione. L'articolo si ispira alla
dichiarazione n. 11 allegata all'Atto finale del trattato di Amsterdam sullo status delle chiese e delle organizzazioni non
confessionali, ripreso ora nell'articolo I-52 della Costituzione.
Articolo 23 (2)
Parità tra donne e uomini
La parità tra donne e uomini deve essere assicurata in tutti i campi, compreso in materia di
occupazione, di lavoro e di retribuzione.
Il principio della parità non osta al mantenimento o all'adozione di misure che prevedano vantaggi
specifici a favore del sesso sottorappresentato.
Spiegazione
Il primo comma di questo articolo è stato basato sull'articolo 2 e sull'articolo 3, paragrafo 2 del trattato CE, ora sostituiti
dagli articoli I-3 e III-116 della Costituzione che impongono all'Unione di mirare a promuovere la parità tra uomini e
donne, e sull'articolo 141, paragrafo 1 del trattato CE, ora sostituito dall'articolo III-214, paragrafo 1 della Costituzione.
Esso si ispira all'articolo 20 della Carta sociale europea riveduta del 3 maggio 1996 e al punto 16 della Carta
comunitaria dei diritti sociali fondamentali dei lavoratori.
Si basa anche sull'articolo 141, paragrafo 3 del trattato CE, ora sostituito dall'articolo III-214, paragrafo 3 della
Costituzione, e sull'articolo 2, paragrafo 4 della direttiva 76/207/CEE del Consiglio relativa all'attuazione del principio
della parità di trattamento fra gli uomini e le donne per quanto riguarda l'accesso al lavoro, alla formazione e alla
promozione professionali e le condizioni di lavoro.
Il secondo comma riprende, in una formula più breve, l'articolo III-214, paragrafo 4 della Costituzione, secondo cui il
principio della parità di trattamento non osta al mantenimento o all'adozione di misure che prevedano vantaggi
specifici diretti a facilitare l'esercizio di un'attività professionale da parte del sesso sottorappresentato o a prevenire o
(1) Articolo II-82 della Costituzione.
(2) Articolo II-83 della Costituzione.
Trattato che adotta una Costituzione per l'Europa 447
954374_TRAITE_IT_401_450 06-01-2005 08:46 Pagina 447
compensare determinati svantaggi nella carriera professionale. Conformemente all'articolo 52, paragrafo 2 (1), questo
secondo comma non modifica l'articolo III-214, paragrafo 4 della Costituzione.
Articolo 24 (2)
Diritti del bambino
1. I bambini hanno diritto alla protezione e alle cure necessarie per il loro benessere. Essi possono
esprimere liberamente la propria opinione; questa viene presa in considerazione sulle questioni che li
riguardano in funzione della loro età e della loro maturità.
2. In tutti gli atti relativi ai bambini, siano essi compiuti da autorità pubbliche o da istituzioni
private, l'interesse superiore del bambino deve essere considerato preminente.
3. Ogni bambino ha diritto di intrattenere regolarmente relazioni personali e contatti diretti con i
due genitori, salvo qualora ciò sia contrario al suo interesse.
Spiegazione
Questo articolo si basa sulla convenzione di New York sui diritti del fanciullo, firmata il 20 novembre 1989 e ratificata
da tutti gli Stati membri, e in particolare, sugli articoli 3, 9, 12 e 13 di detta convenzione.
Il paragrafo 3 tiene conto del fatto che, nell'ambito della creazione di uno spazio di libertà, sicurezza e giustizia, la
normativa dell'Unione nelle materie civili che presentano implicazioni transnazionali, per cui la competenza è conferita
dall'articolo III-269 della Costituzione, può comprendere tra l'altro i diritti di visita che consentono ai figli di
intrattenere regolarmente relazioni personali e contatti diretti con i due genitori.
Articolo 25 (3)
Diritti degli anziani
L'Unione riconosce e rispetta il diritto degli anziani di condurre una vita dignitosa e indipendente e di
partecipare alla vita sociale e culturale.
Spiegazione
Questo articolo è ispirato all'articolo 23 della Carta sociale europea riveduta e ai punti 24 e 25 della Carta comunitaria
dei diritti sociali fondamentali dei lavoratori. La partecipazione alla vita sociale e culturale comprende ovviamente la
partecipazione alla vita politica.
(1) Articolo II-112, paragrafo 2 della Costituzione.
(2) Articolo II-84 della Costituzione.
(3) Articolo II-85 della Costituzione.
448 Atto finale
954374_TRAITE_IT_401_450 06-01-2005 08:46 Pagina 448
Articolo 26 (1)
Inserimento dei disabili
L'Unione riconosce e rispetta il diritto dei disabili di beneficiare di misure intese a garantirne
l'autonomia, l'inserimento sociale e professionale e la partecipazione alla vita della comunità.
Spiegazione
Il principio contenuto in questo articolo si basa sull'articolo 15 della Carta sociale europea e si ispira inoltre al punto 26
della Carta comunitaria dei diritti sociali fondamentali dei lavoratori.
TITOLO IV
SOLIDARIETÀ
Articolo 27 (2)
Diritto dei lavoratori all'informazione e alla consultazione nell'ambito dell'impresa
Ai lavoratori o ai loro rappresentanti devono essere garantite, ai livelli appropriati, l'informazione e la
consultazione in tempo utile nei casi e alle condizioni previsti dal diritto dell'Unione e dalle
legislazioni e prassi nazionali.
Spiegazione
Questo articolo figura nella Carta sociale europea riveduta (articolo 21) e nella Carta comunitaria dei diritti sociali
fondamentali dei lavoratori (punti 17 e 18). Si applica alle condizioni previste dal diritto dell'Unione e dalle legislazioni
nazionali. Il riferimento ai livelli appropriati riguarda i livelli previsti dal diritto dell'Unione o dalle legislazioni e dalle
prassi nazionali, il che può includere il livello europeo qualora la normativa dell'Unione lo preveda. L'acquis dell'Unione
in questo campo è consistente: articoli III-211 e III-212 della Costituzione e direttive 2002/14/CE (quadro generale
relativo all'informazione e alla consultazione dei lavoratori, nella Comunità europea) 98/59/CE (licenziamenti collettivi),
2001/23/CEE (trasferimenti di imprese) e 94/45/CE (comitato aziendale europeo).
Articolo 28 (3)
Diritto di negoziazione e di azioni collettive
I lavoratori e i datori di lavoro, o le rispettive organizzazioni, hanno, conformemente al diritto
dell'Unione e alle legislazioni e prassi nazionali, il diritto di negoziare e di concludere contratti
collettivi, ai livelli appropriati, e di ricorrere, in caso di conflitti di interessi, ad azioni collettive per la
difesa dei loro interessi, compreso lo sciopero.
(1) Articolo II-86 della Costituzione.
(2) Articolo II-87 della Costituzione.
(3) Articolo II-88 della Costituzione.
Trattato che adotta una Costituzione per l'Europa 449
954374_TRAITE_IT_401_450 06-01-2005 08:46 Pagina 449
Spiegazione
Questo articolo si basa sull'articolo 6 della Carta sociale europea nonché sulla Carta comunitaria dei diritti sociali
fondamentali dei lavoratori (punti da 12 a 14). Il diritto di azione collettiva è stato riconosciuto dalla Corte europea dei
diritti dell'uomo come uno degli elementi del diritto sindacale sancito dall'articolo 11 della CEDU. Per quanto riguarda i
livelli appropriati ai quali può essere effettuata la negoziazione collettiva, si vedano le spiegazioni fornite per l'articolo
precedente. Le modalità e i limiti per l'esercizio delle azioni collettive, ad esempio lo sciopero, sono disciplinate dalle
legislazioni e dalle prassi nazionali, come pure il problema di stabilire se possano essere condotte parallelamente in vari
Stati membri.
Articolo 29 (1)
Diritto di accesso ai servizi di collocamento
Ogni individuo ha il diritto di accedere a un servizio di collocamento gratuito.
Spiegazione
Questo articolo si basa sull'articolo 1, paragrafo 3 della Carta sociale europea e sul punto 13 della Carta comunitaria dei
diritti sociali fondamentali dei lavoratori.
Articolo 30 (2)
Tutela in caso di licenziamento ingiustificato
Ogni lavoratore ha il diritto alla tutela contro ogni licenziamento ingiustificato, conformemente al
diritto dell'Unione e alle legislazioni e prassi nazionali.
Spiegazione
Questo articolo si ispira all'articolo 24 della Carta sociale riveduta. Cfr. anche la direttiva 2001/23/CE sul mantenimento
dei diritti dei lavoratori in caso di trasferimenti di imprese e la direttiva 80/987 sulla tutela dei lavoratori subordinati in
caso di insolvenza del datore di lavoro, modificata dalla direttiva 2002/74/CE.
Articolo 31 (3)
Condizioni di lavoro giuste ed eque
1. Ogni lavoratore ha diritto a condizioni di lavoro sane, sicure e dignitose.
2. Ogni lavoratore ha diritto a una limitazione della durata massima del lavoro e a periodi di riposo
giornalieri e settimanali e a ferie annuali retribuite.
(1) Articolo II-89 della Costituzione.
(2) Articolo II-90 della Costituzione.
(3) Articolo II-91 della Costituzione.
450 Atto finale
954374_TRAITE_IT_401_450 06-01-2005 08:46 Pagina 450
Spiegazione
1. Il paragrafo 1 di questo articolo si basa sulla direttiva 89/391/CEE concernente l'attuazione di misure volte a
promuovere il miglioramento della sicurezza e della salute dei lavoratori durante il lavoro. Si ispira anche all'articolo 3
della Carta sociale e al punto 19 della Carta comunitaria dei diritti sociali fondamentali dei lavoratori, nonché, per
quanto riguarda il diritto alla dignità sul lavoro, all'articolo 26 della Carta sociale riveduta. L'espressione «condizioni di
lavoro» deve essere intesa nel senso dell'articolo III-213 della Costituzione.
2. Il paragrafo 2 si basa sulla direttiva 93/104/CE concernente taluni aspetti dell'organizzazione dell'orario di lavoro,
nonché sull'articolo 2 della Carta sociale europea e sul punto 8 della Carta comunitaria dei diritti sociali fondamentali
dei lavoratori.
Articolo 32 (1)
Divieto del lavoro minorile e protezione dei giovani sul luogo di lavoro
Il lavoro minorile è vietato. L'età minima per l'ammissione al lavoro non può essere inferiore all'età in
cui termina la scuola dell'obbligo, fatte salve le norme più favorevoli ai giovani ed eccettuate deroghe
limitate.
I giovani ammessi al lavoro devono beneficiare di condizioni di lavoro appropriate alla loro età ed
essere protetti contro lo sfruttamento economico o contro ogni lavoro che possa minarne la
sicurezza, la salute, lo sviluppo fisico, mentale, morale o sociale o che possa mettere a rischio la loro
istruzione.
Spiegazione
Questo articolo si basa sulla direttiva 94/33/CE relativa alla protezione dei giovani sul lavoro, nonché sull'articolo 7
della Carta sociale europea e sui punti da 20 a 23 della Carta comunitaria dei diritti sociali fondamentali dei lavoratori.
Articolo 33 (2)
Vita familiare e vita professionale
1. È garantita la protezione della famiglia sul piano giuridico, economico e sociale.
2. Al fine di poter conciliare vita familiare e vita professionale, ogni individuo ha il diritto di essere
tutelato contro il licenziamento per un motivo legato alla maternità e il diritto a un congedo di
maternità retribuito e a un congedo parentale dopo la nascita o l'adozione di un figlio.
Spiegazione
Il paragrafo 1 dell'articolo 33 (2) si basa sull'articolo 16 della Carta sociale europea.
(1) Articolo II-92 della Costituzione.
(2) Articolo II-93 della Costituzione.
Trattato che adotta una Costituzione per l'Europa 451
954374_TRAITE_IT_401_450 06-01-2005 08:46 Pagina 451
Il paragrafo 2 è ispirato alla direttiva 92/85/CEE del Consiglio concernente l'attuazione di misure volte a promuovere il
miglioramento della sicurezza e della salute sul lavoro delle lavoratrici gestanti, puerpere o in periodo di allattamento e
alla direttiva 96/34/CE concernente l'accordo quadro sul congedo parentale concluso dall'UNICE, dal CEEP e dalla CES.
È basato altresì sull'articolo 8 (protezione della maternità) della Carta sociale europea ed è ispirato all'articolo 27 (diritto
dei lavoratori aventi responsabilità familiari alla parità di opportunità e di trattamento) della Carta sociale riveduta. Il
termine «maternità» copre il periodo che va dal concepimento all'allattamento.
Articolo 34 (1)
Sicurezza sociale e assistenza sociale
1. L'Unione riconosce e rispetta il diritto di accesso alle prestazioni di sicurezza sociale e ai servizi
sociali che assicurano protezione in casi quali la maternità, la malattia, gli infortuni sul lavoro, la
dipendenza o la vecchiaia, oltre che in caso di perdita del posto di lavoro, secondo le modalità
stabilite dal diritto dell'Unione e le legislazioni e prassi nazionali.
2. Ogni individuo che risieda o si sposti legalmente all'interno dell'Unione ha diritto alle prestazioni
di sicurezza sociale e ai benefici sociali conformemente al diritto dell'Unione e alle legislazioni e
prassi nazionali.
3. Al fine di lottare contro l'esclusione sociale e la povertà, l'Unione riconosce e rispetta il diritto
all'assistenza sociale e all'assistenza abitativa volte a garantire un'esistenza dignitosa a tutti coloro che
non dispongano di risorse sufficienti, secondo le modalità stabilite dal diritto dell'Unione e le
legislazioni e prassi nazionali.
Spiegazione
Il principio enunciato nel paragrafo 1 dell'articolo 34 (1) è basato sugli articoli 137 e 140 del trattato CE, ora sostituiti
dagli articoli III-210 e III-213 della Costituzione, nonché sull'articolo 12 della Carta sociale europea e sul punto 10 della
Carta comunitaria dei diritti sociali fondamentali dei lavoratori. Esso deve essere rispettato dall'Unione quando questa si
avvale dei poteri ad essa conferiti dagli articoli III-210 e III-213 della Costituzione. Il riferimento ai servizi sociali
riguarda i casi in cui siffatti servizi sono stati istituiti per garantire determinate prestazioni, ma non implica in alcun
modo che essi debbano essere creati laddove non esistono. Il termine «maternità» deve essere inteso come nell'articolo
precedente.
Il paragrafo 2 è basato sull'articolo 12, paragrafo 4 e sull'articolo 13, paragrafo 4 della Carta sociale europea nonché sul
punto 2 della Carta comunitaria dei diritti sociali fondamentali dei lavoratori e rispecchia le norme derivanti dal
regolamento 1408/71 e dal regolamento 1612/68.
Il paragrafo 3 è ispirato all'articolo 13 della Carta sociale europea e agli articoli 30 e 31 della Carta sociale riveduta
nonché al punto 10 della Carta comunitaria dei diritti sociali fondamentali dei lavoratori. Esso deve essere rispettato
dall'Unione nel quadro delle politiche fondate sull'articolo III-210 della Costituzione.
(1) Articolo II-94 della Costituzione.
452 Atto finale
954374_TRAITE_IT_401_450 06-01-2005 08:46 Pagina 452
Articolo 35 (1)
Protezione della salute
Ogni individuo ha il diritto di accedere alla prevenzione sanitaria e di ottenere cure mediche alle
condizioni stabilite dalle legislazioni e prassi nazionali. Nella definizione e nell'attuazione di tutte le
politiche ed attività dell'Unione è garantito un livello elevato di protezione della salute umana.
Spiegazione
I principi enunciati in questo articolo si basano sull'articolo 152 del trattato CE, ora sostituito dall'articolo III-278 della
Costituzione, nonché sugli articoli 11 e 13 della Carta sociale europea. La seconda frase dell'articolo riproduce il
paragrafo 1 dell'articolo III-278.
Articolo 36 (2)
Accesso ai servizi d'interesse economico generale
Al fine di promuovere la coesione sociale e territoriale dell'Unione, questa riconosce e rispetta
l'accesso ai servizi d'interesse economico generale quale previsto dalle legislazioni e prassi nazionali,
conformemente alla Costituzione.
Spiegazione
Questo articolo è perfettamente in linea con l'articolo III-122 della Costituzione e non crea nessun nuovo diritto. Esso si
limita a sancire il principio del rispetto da parte dell'Unione dell'accesso ai servizi d'interesse economico generale
previsto dalle disposizioni nazionali, a condizione che ciò sia compatibile con il diritto dell'Unione.
Articolo 37 (3)
Tutela dell'ambiente
Un livello elevato di tutela dell'ambiente e il miglioramento della sua qualità devono essere integrati
nelle politiche dell'Unione e garantiti conformemente al principio dello sviluppo sostenibile.
Spiegazione
I principi contenuti in questo articolo sono stati basati sugli articoli 2, 6 e 174 del trattato CE, che sono stati ora
sostituiti dagli articoli I-3, paragrafo 3, III-119 e III-233 della Costituzione.
Esso si ispira inoltre alle disposizioni di alcune costituzioni nazionali.
(1) Articolo II-95 della Costituzione.
(2) Articolo II-96 della Costituzione.
(3) Articolo II-97 della Costituzione.
Trattato che adotta una Costituzione per l'Europa 453
954374_TRAITE_IT_451_481 06-01-2005 08:59 Pagina 453
Articolo 38 (1)
Protezione dei consumatori
Nelle politiche dell'Unione è garantito un livello elevato di protezione dei consumatori.
Spiegazione
Il principio contenuto in questo articolo è stato basato sull'articolo 153 del trattato CE, ora sostituito dall'articolo
III-235 della Costituzione.
TITOLO V
CITTADINANZA
Articolo 39 (2)
Diritto di voto e di eleggibilità alle elezioni del Parlamento europeo
1. Ogni cittadino dell'Unione ha il diritto di voto e di eleggibilità alle elezioni del Parlamento
europeo nello Stato membro in cui risiede, alle stesse condizioni dei cittadini di detto Stato.
2. I membri del Parlamento europeo sono eletti a suffragio universale diretto, libero e segreto.
Spiegazione
L'articolo 39 (2) si applica alle condizioni previste nelle parti I e III della Costituzione, ai sensi dell'articolo 52,
paragrafo 2 della Carta (3). In effetti, il paragrafo 1 dell'articolo 39 (2) corrisponde al diritto garantito all'articolo I-10,
paragrafo 2 della Costituzione (cfr. anche la base giuridica all'articolo III-126 per l'adozione delle modalità di esercizio di
tale diritto) e il paragrafo 2 di questo articolo all'articolo I-20, paragrafo 2 della Costituzione. Il paragrafo 2
dell'articolo 39 (2) riprende i principi di base del sistema elettorale in uno Stato democratico.
Articolo 40 (4)
Diritto di voto e di eleggibilità alle elezioni comunali
Ogni cittadino dell'Unione ha il diritto di voto e di eleggibilità alle elezioni comunali nello Stato
membro in cui risiede, alle stesse condizioni dei cittadini di detto Stato.
(1) Articolo II-98 della Costituzione.
(2) Articolo II-99 della Costituzione.
(3) Articolo II-112, paragrafo 2 della Costituzione.
(4) Articolo II-100 della Costituzione.
454 Atto finale
954374_TRAITE_IT_451_481 06-01-2005 08:59 Pagina 454
Spiegazione
Questo articolo corrisponde al diritto garantito all'articolo I-10, paragrafo 2 della Costituzione (cfr. anche la base
giuridica all'articolo III-126 per l'adozione delle modalità di esercizio di tale diritto). Ai sensi dell'articolo 52,
paragrafo 2 (1), esso si applica alle condizioni previste in detti articoli delle parti I e III della Costituzione.
Articolo 41 (2)
Diritto ad una buona amministrazione
1. Ogni individuo ha diritto a che le questioni che lo riguardano siano trattate in modo imparziale,
equo ed entro un termine ragionevole dalle istituzioni, dagli organi e dalle agenzie dell'Unione.
2. Tale diritto comprende in particolare:
a) il diritto di ogni individuo di essere ascoltato prima che nei suoi confronti venga adottato un
provvedimento individuale che gli rechi pregiudizio;
b) il diritto di ogni individuo di accedere al fascicolo che lo riguarda, nel rispetto dei legittimi
interessi della riservatezza e del segreto professionale;
c) l'obbligo per l'amministrazione di motivare le proprie decisioni.
3. Ogni individuo ha diritto al risarcimento da parte dell'Unione dei danni cagionati dalle sue
istituzioni o dai suoi agenti nell'esercizio delle loro funzioni conformemente ai principi generali
comuni agli ordinamenti degli Stati membri.
4. Ogni individuo può rivolgersi alle istituzioni dell'Unione in una delle lingue della Costituzione e
deve ricevere una risposta nella stessa lingua.
Spiegazione
L'articolo 41 (2) è basato sull'esistenza dell'Unione in quanto comunità di diritto, le cui caratteristiche sono state
sviluppate dalla giurisprudenza che ha consacrato segnatamente la buona amministrazione come principio generale di
diritto (cfr. tra l'altro, la sentenza della Corte del 31 marzo 1992, causa C-255/90 P, Burban, Racc. 1992, I-2253, e le
sentenze del Tribunale di primo grado del 18 settembre 1995, T-167/94, Nölle, Racc. 1995, pag. II-2589; del 9 luglio
1999, T231/97, New Europe Consulting e altri, (Racc. II - 2403). Le espressioni di questo diritto enunciate nei primi
due paragrafi derivano dalla giurisprudenza (cfr. le sentenze della Corte del 15 ottobre 1987, causa 222/86, Heylens,
Racc. 1987, pag. 4097, punto 15; del 18 ottobre 1989, causa 374/87, Orkem, Racc. 1989, pag. 3283; del 21 novembre
1991, causa C269/90, TU München, Racc. 1991, pag. I-5469, e le sentenze del Tribunale di primo grado del
6 dicembre 1994, causa T-450/93, Lisrestal, Racc. 1994, pag. II-1177; del 18 settembre 1995, causa T167/94, Nölle,
Racc. 1995, pag. II258) e, per quanto attiene all'obbligo di motivare, dall'articolo 253 del trattato CE, ora sostituito
dall'articolo I-38, paragrafo 2 della Costituzione (cfr. anche la base giuridica all'articolo III-398 della Costituzione per
l'adozione di norme volte a garantire un'amministrazione europea aperta, efficace ed indipendente).
(1) Articolo II-112, paragrafo 2 della Costituzione.
(2) Articolo II-101 della Costituzione.
Trattato che adotta una Costituzione per l'Europa 455
954374_TRAITE_IT_451_481 06-01-2005 08:59 Pagina 455
Il paragrafo 3 riprende il diritto ora garantito all'articolo III-431 della Costituzione. Il paragrafo 4 riprende il diritto ora
garantito all'articolo I-10, paragrafo 2, lettera d) e all'articolo III-129 della Costituzione. Ai sensi dell'articolo 52,
paragrafo 2 (1), questi diritti si applicano alle condizioni e nei limiti definiti dalla parte III della Costituzione.
Il diritto a un ricorso effettivo, che costituisce un aspetto importante della questione, è garantito all'articolo 47 della
presente Carta (2).
Articolo 42 (1)
Diritto d'accesso ai documenti
Qualsiasi cittadino dell'Unione o qualsiasi persona fisica o giuridica che risieda o abbia la sede sociale
in uno Stato membro ha il diritto di accedere ai documenti delle istituzioni, degli organi e delle
agenzie dell'Unione, indipendentemente dalla forma in cui essi sono prodotti.
Spiegazione
Il diritto sancito da questo articolo è stato ripreso dall'articolo 255 del trattato CE, in applicazione del quale è stato
adottato il regolamento 1049/2001. La Convenzione europea ha esteso tale diritto ai documenti delle istituzioni, degli
organi e delle agenzie in generale, indipendentemente dalla forma in cui sono prodotti (v. articolo I-50, paragrafo 3 della
Costituzione). Ai sensi dell'articolo 52, paragrafo 2 della Carta (3), il diritto di accesso ai documenti si esercita alle
condizioni e nei limiti definiti agli articoli I-50, paragrafo 3 e III-399 della Costituzione.
Articolo 43 (4)
Mediatore europeo
Qualsiasi cittadino dell'Unione o qualsiasi persona fisica o giuridica che risieda o abbia la sede sociale
in uno Stato membro ha il diritto di sottoporre al mediatore europeo casi di cattiva amministrazione
nell'azione delle istituzioni, degli organi o delle agenzie dell'Unione, salvo la Corte di giustizia
europea e il Tribunale nell'esercizio delle loro funzioni giurisdizionali.
Spiegazione
Il diritto sancito da questo articolo è quello garantito agli articoli I-10 e III-335 della Costituzione. Ai sensi
dell'articolo 52, paragrafo 2 (1) della Carta, esso si esercita alle condizioni previste nei due articoli menzionati.
(1) Articolo II-112, paragrafo 2 della Costituzione.
(2) Articolo II-107 della Costituzione.
(3) Articolo II-112, paragrafo 2 della Costituzione.
(4) Articolo II-103 della Costituzione.
456 Atto finale
954374_TRAITE_IT_451_481 06-01-2005 08:59 Pagina 456
Articolo 44 (1)
Diritto di petizione
Qualsiasi cittadino dell'Unione o qualsiasi persona fisica o giuridica che risieda o abbia la sede sociale
in uno Stato membro ha il diritto di presentare una petizione al Parlamento europeo.
Spiegazione
Il diritto sancito da questo articolo è quello garantito agli articoli I-10 e III-334 della Costituzione. Ai sensi
dell'articolo 52, paragrafo 2 (2), esso si esercita alle condizioni previste nei due articoli menzionati.
Articolo 45 (3)
Libertà di circolazione e di soggiorno
1. Ogni cittadino dell'Unione ha il diritto di circolare e di soggiornare liberamente nel territorio
degli Stati membri.
2. La libertà di circolazione e di soggiorno può essere accordata, conformemente alla Costituzione,
ai cittadini dei paesi terzi che risiedono legalmente nel territorio di uno Stato membro.
Spiegazione
Il diritto sancito dal paragrafo 1 è quello garantito all'articolo I-10, paragrafo 2, lettera a) della Costituzione (cfr. anche la
base giuridica all'articolo III-125 e la sentenza della Corte di giustizia, del 17 settembre 2002, causa C-413/99 Baumbast
- Racc. 2002, pag. 709). Ai sensi dell'articolo 52, paragrafo 2 (2), esso si esercita alle condizioni e nei limiti definiti nella
parte III della Costituzione.
Il paragrafo 2 richiama la competenza attribuita all'Unione dagli articoli da III265 a III267 della Costituzione. Ne
consegue che la concessione di questo diritto dipende dall'esercizio di detta competenza da parte delle istituzioni.
Articolo 46 (4)
Tutela diplomatica e consolare
Ogni cittadino dell'Unione gode, nel territorio di un paese terzo nel quale lo Stato membro di cui ha
la cittadinanza non è rappresentato, della tutela delle autorità diplomatiche e consolari di qualsiasi
Stato membro, alle stesse condizioni dei cittadini di detto Stato.
(1) Articolo II-104 della Costituzione.
(2) Articolo II-112, paragrafo 2 della Costituzione.
(3) Articolo II-105 della Costituzione.
(4) Articolo II-106 della Costituzione.
Trattato che adotta una Costituzione per l'Europa 457
954374_TRAITE_IT_451_481 06-01-2005 08:59 Pagina 457
Spiegazione
Il diritto sancito da questo articolo è quello garantito dall'articolo I-10 della Costituzione (cfr. anche la base giuridica
all'articolo III-127). Conformemente all'articolo 52, paragrafo 2 (1), esso si esercita alle condizioni previste in detti
articoli.
TITOLO VI
GIUSTIZIA
Articolo 47 (2)
Diritto a un ricorso effettivo e a un giudice imparziale
Ogni individuo i cui diritti e le cui libertà garantiti dal diritto dell'Unione siano stati violati ha diritto a
un ricorso effettivo dinanzi a un giudice, nel rispetto delle condizioni previste nel presente articolo.
Ogni individuo ha diritto a che la sua causa sia esaminata equamente, pubblicamente e entro un
termine ragionevole da un giudice indipendente e imparziale, precostituito per legge. Ogni individuo
ha la facoltà di farsi consigliare, difendere e rappresentare.
A coloro che non dispongono di mezzi sufficienti è concesso il patrocinio a spese dello Stato qualora
ciò sia necessario per assicurare un accesso effettivo alla giustizia.
Spiegazione
Il primo comma si basa sull'articolo 13 della CEDU:
«Ogni persona i cui diritti e le cui libertà riconosciuti nella presente Convenzione siano stati violati, ha diritto ad un
ricorso effettivo davanti ad un'istanza nazionale, anche quando la violazione sia stata commessa da persone che
agiscono nell'esercizio delle loro funzioni ufficiali.».
Tuttavia, nel diritto dell'Unione, la tutela è più estesa in quanto essa garantisce il diritto a un ricorso effettivo dinanzi a
un giudice. La Corte di giustizia ha sancito questo diritto, nella sentenza del 15 maggio 1986, quale principio generale
del diritto dell'Unione (Johnston, causa 222/84, Racc. 1986, pag. 1651; cfr. inoltre le sentenze del 15 ottobre 1987,
causa 222/86, Heylens, Racc. 1987, pag. 4097 e del 3 dicembre 1992, causa C-97/91, Borelli, Racc. 1992, pag. I-6313).
Secondo la Corte, tale principio generale del diritto dell'Unione si applica anche agli Stati membri quando essi applicano
il diritto dell'Unione. L'inserimento di questa giurisprudenza nella Carta non era inteso a modificare il sistema di
controllo giurisdizionale previsto dai trattati e, in particolare, le norme in materia di ricevibilità per i ricorsi diretti
dinanzi alla Corte di giustizia dell'Unione europea. La Convenzione europea ha esaminato il sistema di controllo
giurisdizionale dell'Unione, comprese le norme in materia di ricevibilità che ha confermato pur modificandole sotto
taluni aspetti (cfr. articoli da III-353 a III-381 della Costituzione, in particolare articolo III-365, paragrafo 4).
L'articolo 47 (2) si applica nei confronti delle istituzioni dell'Unione e degli Stati membri allorché questi attuano il diritto
dell'Unione e ciò vale per tutti i diritti garantiti dal diritto dell'Unione.
(1) Articolo II-112, paragrafo 2 della Costituzione.
(2) Articolo II-107 della Costituzione.
458 Atto finale
954374_TRAITE_IT_451_481 06-01-2005 08:59 Pagina 458
Il secondo comma corrisponde all'articolo 6, paragrafo 1 della CEDU che recita:
«Ogni persona ha diritto a che la sua causa sia esaminata equamente, pubblicamente ed entro un termine ragionevole da
un tribunale indipendente e imparziale, costituito per legge, il quale sia chiamato a pronunciarsi sulle controversie sui
suoi diritti e doveri di carattere civile o sulla fondatezza di ogni accusa penale formulata nei suoi confronti. La sentenza
deve essere resa pubblicamente, ma l'accesso alla sala d'udienza può essere vietato alla stampa e al pubblico durante
tutto o parte del processo nell'interesse della morale, dell'ordine pubblico o della sicurezza nazionale in una società
democratica, quando lo esigono gli interessi dei minori o la protezione della vita privata delle parti in causa, o, nella
misura giudicata strettamente necessaria dal tribunale, quando in circostanze speciali la pubblicità possa portare
pregiudizio agli interessi della giustizia.».
Nel diritto dell'Unione il diritto a un giudice non si applica solo a controversie relative a diritti e obblighi di carattere
civile. È una delle conseguenze del fatto che l'Unione è una comunità di diritto come la Corte ha constatato nella
causa 294/83, Parti ecologiste «Les Verts» contro Parlamento europeo (sentenza del 23 aprile 1986, Racc. 1986,
pag. 1339). Tuttavia, fatta eccezione per l'ambito di applicazione, le garanzie offerte dalla CEDU si applicano in modo
analogo nell'Unione.
Riguardo al terzo comma va rilevato che, in base alla giurisprudenza della Corte europea dei diritti dell'uomo, deve
essere accordata un'assistenza legale allorché la mancanza di tale assistenza renderebbe inefficace la garanzia di ricorso
effettivo (sentenza CDH del 9.10.1979, Airey, Serie A, Volume 32, 11). Esiste inoltre un sistema di assistenza legale
dinanzi alla Corte di giustizia dell'Unione europea.
Articolo 48 (1)
Presunzione di innocenza e diritti della difesa
1. Ogni imputato è considerato innocente fino a quando la sua colpevolezza non sia stata
legalmente provata.
2. Il rispetto dei diritti della difesa è garantito ad ogni imputato.
Spiegazione
L'articolo 48 (1) corrisponde all'articolo 6, paragrafi 2 e 3 della CEDU che recita:
«2. Ogni persona accusata di un reato è presunta innocente fino a quando la sua colpevolezza non sia stata legalmente
accertata.
3. In particolare, ogni accusato ha diritto di:
a) essere informato, nel più breve tempo possibile, in una lingua a lui comprensibile e in modo dettagliato, della
natura e dei motivi dell'accusa formulata a suo carico;
b) disporre del tempo e delle facilitazioni necessarie a preparare la sua difesa;
(1) Articolo II-108 della Costituzione.
Trattato che adotta una Costituzione per l'Europa 459
954374_TRAITE_IT_451_481 06-01-2005 08:59 Pagina 459
c) difendersi personalmente o avere l'assistenza di un difensore di sua scelta e, se non ha i mezzi per retribuire un
difensore, poter essere assistito gratuitamente da un avvocato d'ufficio, quando lo esigono gli interessi della
giustizia;
d) esaminare o far esaminare i testimoni a carico ed ottenere la convocazione e l'esame dei testimoni a discarico nelle
stesse condizioni dei testimoni a carico;
e) farsi assistere gratuitamente da un interprete se non comprende o non parla la lingua usata in udienza.».
Conformemente all'articolo 52, paragrafo 3 (1), questo diritto ha significato e portata identici al diritto garantito dalla
CEDU.
Articolo 49 (2)
Principi della legalità e della proporzionalità dei reati e delle pene
1. Nessuno può essere condannato per un'azione o un'omissione che, al momento in cui è stata
commessa, non costituiva reato secondo il diritto interno o il diritto internazionale. Parimenti, non
può essere inflitta una pena più grave di quella applicabile al momento in cui il reato è stato
commesso. Se, successivamente alla commissione del reato, la legge prevede l'applicazione di una
pena più lieve, occorre applicare quest'ultima.
2. Il presente articolo non osta al giudizio e alla condanna di una persona colpevole di un'azione o
di un'omissione che, al momento in cui è stata commessa, costituiva un crimine secondo i principi
generali riconosciuti da tutte le nazioni.
3. Le pene inflitte non devono essere sproporzionate rispetto al reato.
Spiegazione
Questo articolo riprende la regola classica della irretroattività delle leggi e delle pene in materia penale. Vi è stata
aggiunta la regola della retroattività della legge penale più mite, esistente in vari Stati membri e che figura
nell'articolo 15 del Patto relativo ai diritti civili e politici.
L'articolo 7 della CEDU è redatto come segue:
«1. Nessuno può essere condannato per una azione o una omissione che, al momento in cui è stata commessa, non
costituiva reato secondo il diritto interno o internazionale. Parimenti, non può essere inflitta una pena più grave di
quella applicabile al momento in cui il reato è stato commesso.
2. Il presente articolo non ostacolerà il giudizio e la condanna di una persona colpevole di una azione o di una
omissione che, al momento in cui è stata commessa, costituiva un crimine secondo i principi generali di diritto
riconosciuti dalle nazioni civili.».
(1) Articolo II-112, paragrafo 3 della Costituzione.
(2) Articolo II-109 della Costituzione.
460 Atto finale
954374_TRAITE_IT_451_481 06-01-2005 08:59 Pagina 460
Si è semplicemente soppresso al paragrafo 2 il termine «civili»; la soppressione non implica nessun cambiamento
del senso del paragrafo, che contempla in particolare i crimini contro l'umanità. Conformemente all'articolo 52,
paragrafo 3 (1), questo diritto ha significato e portata identici al diritto garantito dalla CEDU.
Il paragrafo 3 riprende il principio generale della proporzionalità dei reati e delle pene sancito dalle tradizioni
costituzionali comuni agli Stati membri e dalla giurisprudenza della Corte di giustizia delle Comunità.
Articolo 50 (2)
Diritto di non essere giudicato o punito due volte per lo stesso reato
Nessuno può essere perseguito o condannato per un reato per il quale è già stato assolto o
condannato nell'Unione a seguito di una sentenza penale definitiva conformemente alla legge.
Spiegazione
L'articolo 4 del protocollo n. 7 della CEDU recita:
«1. Nessuno può essere perseguito o condannato penalmente dalla giurisdizione dello stesso Stato per un reato per il
quale è già stato assolto o condannato a seguito di una sentenza definitiva conformemente alla legge ed alla
procedura penale di tale Stato.
2. Le disposizioni del paragrafo precedente non impediscono la riapertura del processo, conformemente alla legge ed
alla procedura penale dello Stato interessato, se fatti sopravvenuti o nuove rivelazioni o un vizio fondamentale nella
procedura antecedente sono in grado di inficiare la sentenza intervenuta.
3. Non è autorizzata alcuna deroga al presente articolo ai sensi dell'articolo 15 della convenzione.».
La regola «ne bis in idem» si applica nel diritto dell'Unione (cfr., in una vasta giurisprudenza, la sentenza del 5 maggio
1966, Gutmann c/Commissione, cause 18/65 e 35/65, Racc. 1966, pag. 150 e, per una causa recente, la sentenza del
Tribunale di primo grado del 20 aprile 1999, cause riunite T-305/94 e altre, Limburgse Vinyl Maatschappij NV c/
Commissione, Racc. 1999 II-931). Va precisato che la regola che vieta il cumulo si riferisce al cumulo di due sanzioni
della stessa natura, nella fattispecie penali.
Ai sensi dell'articolo 50 (2), la regola «ne bis in idem» non si applica solo all'interno della giurisdizione di uno stesso
Stato, ma anche tra giurisdizioni di più Stati membri. Ciò corrisponde all'acquis del diritto dell'Unione; cfr. articoli
da 54 a 58 della convenzione di applicazione dell'accordo di Schengen, sentenza della Corte di giustizia dell'11 febbraio
2003, causa C-187/01 Gözütok (non ancora pubblicata), articolo 7 della convenzione relativa alla tutela degli interessi
finanziari delle Comunità europee e articolo 10 della convenzione relativa alla lotta contro la corruzione. Le eccezioni,
molto limitate, per le quali dette convenzioni consentono agli Stati membri di derogare alla regola «ne bis in idem» sono
disciplinate dalla clausola orizzontale dell'articolo 52, paragrafo 1 (3), sulle limitazioni. Per quanto riguarda le situazioni
contemplate dall'articolo 4 del protocollo 7, vale a dire l'applicazione del principio all'interno di uno Stato membro, il
diritto garantito ha lo stesso significato e la stessa portata del corrispondente diritto sancito dalla CEDU.
(1) Articolo II-112, paragrafo 3 della Costituzione.
(2) Articolo II-110 della Costituzione.
(3) Articolo II-112, paragrafo 1 della Costituzione.
Trattato che adotta una Costituzione per l'Europa 461
954374_TRAITE_IT_451_481 06-01-2005 08:59 Pagina 461
TITOLO VII
DISPOSIZIONI GENERALI CHE DISCIPLINANO L'INTERPRETAZIONE E L'APPLICAZIONE DELLA
CARTA
Articolo 51 (1)
Ambito di applicazione
1. Le disposizioni della presente Carta si applicano alle istituzioni, agli organi e alle agenzie
dell'Unione nel rispetto del principio di sussidiarietà come pure agli Stati membri esclusivamente
nell'attuazione del diritto dell'Unione. Pertanto, i suddetti soggetti rispettano i diritti, osservano i
principi e ne promuovono l'applicazione secondo le rispettive competenze e nel rispetto dei limiti
delle competenze conferite all'Unione in altre parti della Costituzione.
2. La presente Carta non estende l'ambito di applicazione del diritto dell'Unione al di là delle
competenze dell'Unione, né introduce competenze nuove o compiti nuovi per l'Unione, né modifica
le competenze e i compiti definiti nelle altre parti della Costituzione.
Spiegazione
L'articolo 51 (1) è inteso a determinare il campo di applicazione della Carta. Esso mira a stabilire chiaramente che la
Carta si applica innanzitutto alle istituzioni e agli organi dell'Unione nel rispetto del principio di sussidiarietà. Questa
disposizione è stata formulata fedelmente all'articolo 6, paragrafo 2 del trattato sull'Unione europea, che impone
all'Unione di rispettare i diritti fondamentali, nonché al mandato impartito dal Consiglio europeo di Colonia. Il termine
«istituzioni» è consacrato nella parte I della Costituzione. L'espressione «organi e agenzie» è abitualmente utilizzata per
designare tutte le istanze istituite dalla stessa Costituzione o da atti di diritto derivato (cfr., ad es., l'articolo I-50 o I-51
della Costituzione).
Per quanto riguarda gli Stati membri, la giurisprudenza della Corte sancisce senza ambiguità che l'obbligo di rispettare i
diritti fondamentali definiti nell'ambito dell'Unione vale per gli Stati membri soltanto quando agiscono nell'ambito di
applicazione del diritto dell'Unione (sentenza del 13 luglio 1989, Wachauf, causa 5/88, Racc. 1989, pag. 2609; sentenza
del 18 giugno 1991, ERT, Racc. 1991, pag. I-2925; sentenza del 18 dicembre 1997, Annibaldi, causa C-309/96, Racc.
1997, pag. I-7493). La Corte di giustizia ha confermato questa giurisprudenza nei termini seguenti: «Per giunta, occorre
ricordare che le esigenze inerenti alla tutela dei diritti fondamentali nell'ordinamento giuridico comunitario vincolano
parimenti gli Stati membri quando essi danno esecuzione alle discipline comunitarie…» (sentenza del 13 aprile 2000,
causa C􀀀292/97, punto 37 della motivazione, Racc. 2000, pag. 2737). Ovviamente questa regola, quale sancita nella
presente Carta, si applica sia alle autorità centrali sia alle autorità regionali e locali nonché agli enti pubblici quando
attuano il diritto dell'Unione.
Il paragrafo 2, assieme alla seconda frase del paragrafo 1, ribadiscono che la Carta non può avere l'effetto di ampliare le
competenze e i compiti assegnati all'Unione dalle altre parti della Costituzione. Lo scopo è quello di citare in modo
esplicito quanto deriva logicamente dal principio di sussidiarietà e dal fatto che l'Unione dispone solo di competenze di
attribuzione. I diritti fondamentali garantiti nell'Unione producono effetti solo nell'ambito delle competenze
determinate dalle parti I e III della Costituzione. Di conseguenza, alle istituzioni dell'Unione può essere imposto
l'obbligo, a norma della seconda frase del paragrafo 1, di promuovere i principi sanciti nella Carta soltanto nei limiti di
queste stesse competenze.
(1) Articolo II-111 della Costituzione.
462 Atto finale
954374_TRAITE_IT_451_481 06-01-2005 08:59 Pagina 462
Anche il paragrafo 2 conferma che la Carta non può avere l'effetto di estendere l'ambito di applicazione del diritto
dell'Unione al di là delle competenze dell'Unione stabilite nelle altre parti della Costituzione. Si tratta di un principio già
affermato dalla Corte di giustizia relativamente ai diritti fondamentali riconosciuti come parte integrante del diritto
dell'Unione (sentenza del 17 febbraio 1998, C-249/96 Grant, Racc. 1998, pag. I-621, punto 45 della motivazione).
Secondo tale principio va da sé che l'incorporazione della Carta nella Costituzione non può essere intesa come
un'estensione automatica della gamma degli interventi degli Stati membri che vanno considerati «attuazione del diritto
dell'Unione» (ai sensi del paragrafo 1 e della giurisprudenza citata).
Articolo 52 (1)
Portata e interpretazione dei diritti e dei principi
1. Eventuali limitazioni all'esercizio dei diritti e delle libertà riconosciuti dalla presente Carta
devono essere previste dalla legge e rispettare il contenuto essenziale di detti diritti e libertà. Nel
rispetto del principio di proporzionalità, possono essere apportate limitazioni solo laddove siano
necessarie e rispondano effettivamente a finalità di interesse generale riconosciute dall'Unione o
all'esigenza di proteggere i diritti e le libertà altrui.
2. I diritti riconosciuti dalla presente Carta per i quali altre parti della Costituzione prevedono
disposizioni si esercitano alle condizioni e nei limiti definiti da tali parti pertinenti.
3. Laddove la presente Carta contenga diritti corrispondenti a quelli garantiti dalla Convenzione
europea per la salvaguardia dei diritti dell'uomo e delle libertà fondamentali, il significato e la portata
degli stessi sono uguali a quelli conferiti dalla suddetta Convenzione. La presente disposizione non
preclude che il diritto dell'Unione conceda una protezione più estesa.
4. Laddove la presente Carta riconosca i diritti fondamentali quali risultano dalle tradizioni
costituzionali comuni agli Stati membri, tali diritti sono interpretati in armonia con dette tradizioni.
5. Le disposizioni della presente Carta che contengono dei principi possono essere attuate da atti
legislativi e esecutivi adottati da istituzioni, organi e agenzie dell'Unione e da atti di Stati membri
allorché essi danno attuazione al diritto dell'Unione, nell'esercizio delle loro rispettive competenze.
Esse possono essere invocate dinanzi a un giudice solo ai fini dell'interpretazione e del controllo della
legalità di detti atti.
6. Si tiene pienamente conto delle legislazioni e prassi nazionali, come specificato nella presente
Carta.
7. Le spiegazioni elaborate per orientare l'interpretazione della Carta dei diritti fondamentali sono
debitamente prese in considerazione dai giudici dell'Unione e degli Stati membri.
(1) Articolo II-112 della Costituzione.
Trattato che adotta una Costituzione per l'Europa 463
954374_TRAITE_IT_451_481 06-01-2005 08:59 Pagina 463
Spiegazione
L'articolo 52 (1) mira a fissare la portata dei diritti e dei principi della Carta e a definire norme per la loro
interpretazione. Il paragrafo 1 tratta del sistema delle limitazioni. La formula usata si ispira alla giurisprudenza della
Corte di giustizia: «… secondo una giurisprudenza costante, restrizioni all'esercizio dei diritti fondamentali possono
essere operate, in particolare nell'ambito di un'organizzazione comune di mercato, purché tali restrizioni rispondano
effettivamente a finalità di interesse generale perseguite dalla Comunità e non si risolvano, considerato lo scopo
perseguito, in un intervento sproporzionato ed inammissibile che pregiudicherebbe la stessa sostanza di tali diritti»
(sentenza del 13 aprile 2000, causa C􀀀292/97, punto 45 della motivazione). Il riferimento agli interessi generali
riconosciuti dall'Unione comprende sia gli obiettivi citati nell'articolo I-2 della Costituzione sia altri interessi tutelati da
disposizioni specifiche della Costituzione come l'articolo I-5, paragrafo 1 e gli articoli III-133, paragrafo 3, III-154,
III-436.
Il paragrafo 2 fa riferimento a diritti che erano già espressamente garantiti nel trattato che istituisce la Comunità europea
e sono stati riconosciuti nella Carta, e che ora figurano in altre parti della Costituzione (segnatamente, i diritti derivanti
dalla cittadinanza dell'Unione). Esso chiarisce che tali diritti restano soggetti alle condizioni e ai limiti applicabili al
diritto dell'Unione su cui si fondano e che sono ora fissati nelle parti I e III della Costituzione. La Carta non modifica il
sistema dei diritti accordati dal trattato CE e ora ripresi nelle parti I e III della Costituzione.
Il paragrafo 3 intende assicurare la necessaria coerenza tra la Carta e la Convenzione europea dei diritti dell'uomo
affermando la regola secondo cui, qualora i diritti della presente Carta corrispondano ai diritti garantiti anche dalla
CEDU, il loro significato e la loro portata, comprese le limitazioni ammesse, sono identici a quelli della CEDU. Ne
consegue in particolare che il legislatore, nel fissare le suddette limitazioni, deve rispettare gli standard stabiliti dal
regime particolareggiato delle limitazioni previsto nella CEDU, che è quindi applicabile anche ai diritti contemplati in
questo paragrafo, senza che ciò pregiudichi l'autonomia del diritto dell'Unione e della Corte di giustizia dell'Unione
europea.
Il riferimento alla CEDU riguarda sia la convenzione che i relativi protocolli. Il significato e la portata dei diritti garantiti
sono determinati non solo dal testo di questi strumenti, ma anche dalla giurisprudenza della Corte europea dei diritti
dell'uomo e dalla Corte di giustizia dell'Unione europea. L'ultima frase del paragrafo è intesa a consentire all'Unione di
garantire una protezione più ampia. La protezione accordata dalla Carta non può comunque in nessun caso situarsi ad
un livello inferiore a quello garantito dalla CEDU.
La Carta lascia impregiudicata la possibilità degli Stati membri di ricorrere all'articolo 15 della CEDU, che permette di
derogare ai diritti sanciti dalla Convenzione in caso di guerra o in caso di altro pericolo pubblico che minacci la vita
della nazione, quando agiscono nell'ambito della difesa in caso di guerra o nell'ambito del mantenimento dell'ordine
pubblico, conformemente alle responsabilità loro riconosciute all'articolo I-5, paragrafo 1 e agli articoli III-131 e III-262
della Costituzione.
In appresso è riportato l'elenco dei diritti che, in questa fase e senza che ciò escluda l'evoluzione del diritto, della
legislazione e dei trattati, possono essere considerati corrispondenti a quelli della CEDU ai sensi del presente paragrafo.
Non sono riportati i diritti che si aggiungono a quelli della CEDU.
1. Articoli della Carta che hanno significato e portata identici agli articoli corrispondenti della Convenzione europea
dei diritti dell'uomo:
— l'articolo 2 (2) corrisponde all'articolo 2 della CEDU
(1) Articolo II-112 della Costituzione.
(2) Articolo II-62 della Costituzione.
464 Atto finale
954374_TRAITE_IT_451_481 06-01-2005 08:59 Pagina 464
— l'articolo 4 (1) corrisponde all'articolo 3 della CEDU
— l'articolo 5 (2), paragrafi 1 e 2 corrisponde all'articolo 4 della CEDU
— l'articolo 6 (3) corrisponde all'articolo 5 della CEDU
— l'articolo 7 (4) corrisponde all'articolo 8 della CEDU
— l'articolo 10 (5), paragrafo 1 corrisponde all'articolo 9 della CEDU
— l'articolo 11 (6) corrisponde all'articolo 10 della CEDU, fatte salve le restrizioni che il diritto dell'Unione può
apportare alla facoltà degli Stati membri di instaurare i regimi di autorizzazione di cui all'articolo 10,
paragrafo 1, terza frase della CEDU
— l'articolo 17 (7) corrisponde all'articolo 1 del protocollo addizionale alla CEDU
— l'articolo 19 (8), paragrafo 1 corrisponde all'articolo 4 del protocollo n. 4
— l'articolo 19 (8), paragrafo 2 corrisponde all'articolo 3 della CEDU nell'interpretazione datagli dalla Corte
europea dei diritti dell'uomo
— l'articolo 48 (9) corrisponde all'articolo 6, paragrafi 2 e 3 della CEDU
— l'articolo 49 (10), paragrafo 1 (eccettuata l'ultima frase) e paragrafo 2 corrisponde all'articolo 7 della CEDU.
2. Articoli della Carta che hanno significato identico agli articoli corrispondenti della Convenzione europea dei diritti
dell'uomo ma la cui portata è più ampia:
— l'articolo 9 (11) copre la sfera dell'articolo 12 della CEDU, ma il suo campo d'applicazione può essere esteso ad
altre forme di matrimonio eventualmente istituite dalla legislazione nazionale
(1) Articolo II-64 della Costituzione.
(2) Articolo II-65 della Costituzione.
(3) Articolo II-66 della Costituzione.
(4) Articolo II-67 della Costituzione.
(5) Articolo II-70 della Costituzione.
(6) Articolo II-71 della Costituzione.
(7) Articolo II-77 della Costituzione.
(8) Articolo II-79 della Costituzione.
(9) Articolo II-108 della Costituzione.
(10) Articolo II-109 della Costituzione.
(11) Articolo II-69 della Costituzione.
Trattato che adotta una Costituzione per l'Europa 465
954374_TRAITE_IT_451_481 06-01-2005 08:59 Pagina 465
— l'articolo 12 (1), paragrafo 1 corrisponde all'articolo 11 della CEDU, ma il suo campo d'applicazione è esteso al
livello dell'Unione europea
— l'articolo 14 (2), paragrafo 1 corrisponde all'articolo 2 del protocollo addizionale alla CEDU, ma il suo campo
d'applicazione è esteso all'accesso alla formazione professionale e continua
— l'articolo 14 (2), paragrafo 3 corrisponde all'articolo 2 del protocollo addizionale alla CEDU relativamente ai
diritti dei genitori
— l'articolo 47 (3), paragrafi 2 e 3 corrisponde all'articolo 6, paragrafo 1 della CEDU, ma la limitazione alle
controversie su diritti e obblighi di carattere civile o su accuse in materia penale non si applica al diritto
dell'Unione e alla sua attuazione
— l'articolo 50 (4) corrisponde all'articolo 4 del protocollo n. 7 della CEDU, ma la sua portata è estesa al livello
dell'Unione europea tra le giurisdizioni degli Stati membri
— infine, nell'ambito di applicazione del diritto dell'Unione, i cittadini dell'Unione europea non possono essere
considerati stranieri in forza del divieto di qualsiasi discriminazione basata sulla nazionalità. Pertanto, le
limitazioni previste dall'articolo 16 della CEDU riguardo al diritto degli stranieri non sono loro applicabili in
questo contesto.
La regola d'interpretazione contenuta nel paragrafo 4 è stata basata sulla formulazione dell'articolo 6, paragrafo 2
del trattato sull'Unione europea (cfr. la formulazione dell'articolo I-9, paragrafo 3 della Costituzione) e tiene nel
debito conto l'approccio alle tradizioni costituzionali comuni seguito dalla Corte di giustizia (ad es., sentenza del
13 dicembre 1979, causa C-44/79, Hauer, Racc. 1979, pag. 3727; sentenza del 18 maggio 1982, causa 155/79,
AM&S, Racc. 1982, pag. 1575). Secondo tale regola, piuttosto che in un'impostazione rigida basata sul «minimo
comun denominatore», i diritti in questione sanciti dalla Carta dovrebbero essere interpretati in modo da offrire un
elevato livello di tutela che sia consono al diritto dell'Unione e in armonia con le tradizioni costituzionali comuni.
Il paragrafo 5 chiarisce la distinzione fra «diritti» e «principi» sancita nella Carta. In base a tale distinzione, i diritti
soggettivi sono rispettati, mentre i principi sono osservati (articolo 51, paragrafo 1 (5)). Ai principi può essere data
attuazione tramite atti legislativi o esecutivi (adottati dall'Unione conformemente alle sue competenze e dagli Stati
membri unicamente nell'ambito dell'attuazione del diritto dell'Unione); di conseguenza, essi assumono rilevanza
per il giudice solo quando tali atti sono interpretati o sottoposti a controllo. Essi non danno tuttavia adito a pretese
dirette per azioni positive da parte delle istituzioni dell'Unione o delle autorità degli Stati membri. Ciò è in linea sia
con la giurisprudenza della Corte di giustizia [cfr. in particolare la giurisprudenza sul «principio di precauzione» di
cui all'articolo 174, paragrafo 2 del trattato CE (sostituito dall'articolo III-233 della Costituzione): sentenza del TPG
dell'11 settembre 2002, causa T-13/99 Pfizer c. Consiglio, con numerosi rinvii ai precedenti giurisprudenziali e una
serie di sentenze sull'articolo 33 (ex 39) in merito ai principi della normativa agricola, ad es.: sentenza della Corte
di giustizia, causa C-265/85 Van den Berg, Racc. 1987, pag. 1155: analisi del principio della stabilizzazione del
(1) Articolo II-72 della Costituzione.
(2) Articolo II-74 della Costituzione.
(3) Articolo II-107 della Costituzione.
(4) Articolo II-110 della Costituzione.
(5) Articolo II-111 della Costituzione.
466 Atto finale
954374_TRAITE_IT_451_481 06-01-2005 08:59 Pagina 466
mercato e delle aspettative ragionevoli], sia con l'approccio ai «principi» negli ordinamenti costituzionali degli Stati
membri, specialmente nella normativa sociale. A titolo illustrativo si citano come esempi di principi riconosciuti
nella Carta gli articoli 25, 26 e 37 (1). In alcuni casi è possibile che un articolo della Carta contenga elementi sia di
un diritto sia di un principio, ad es. gli articoli 23, 33 e 34 (2).
Il paragrafo 6 fa riferimento ai diversi articoli della Carta che, nell'ottica della sussidiarietà, rimandano alle
legislazioni e prassi nazionali.
Articolo 53 (3)
Livello di protezione
Nessuna disposizione della presente Carta deve essere interpretata come limitativa o lesiva dei diritti
dell'uomo e delle libertà fondamentali riconosciuti, nel rispettivo ambito di applicazione, dal diritto
dell'Unione, dal diritto internazionale, dalle convenzioni internazionali delle quali l'Unione, o tutti gli
Stati membri sono parti contraenti, in particolare la Convenzione europea per la salvaguardia dei
diritti dell'uomo e delle libertà fondamentali, e dalle costituzioni degli Stati membri.
Spiegazione
Questa disposizione mira a salvaguardare il livello di protezione attualmente offerto, nei rispettivi campi d'applicazione,
dal diritto dell'Unione, dal diritto degli Stati membri e dal diritto internazionale. Data la sua importanza, viene citata la
CEDU.
Articolo 54 (4)
Divieto dell'abuso di diritto
Nessuna disposizione della presente Carta deve essere interpretata nel senso di comportare il diritto
di esercitare un'attività o compiere un atto che miri alla distruzione dei diritti o delle libertà
riconosciuti nella presente Carta o di imporre a tali diritti e libertà limitazioni più ampie di quelle
previste dalla presente Carta.
Spiegazione
Questo articolo ricalca l'articolo 17 della CEDU, che recita:
«Nessuna disposizione della presente Convenzione può essere interpretata nel senso di comportare il diritto di uno
Stato, un gruppo o un individuo di esercitare un'attività o compiere un atto che miri alla distruzione dei diritti o delle
libertà riconosciuti nella presente Convenzione o di imporre a tali diritti e libertà limitazioni più ampie di quelle previste
dalla stessa Convenzione.».
(1) Articoli II-85, II-86 e II-97 della Costituzione.
(2) Articoli II-83, II-93 e II-94 della Costituzione.
(3) Articolo II-113 della Costituzione.
(4) Articolo II-114 della Costituzione.
Trattato che adotta una Costituzione per l'Europa 467
954374_TRAITE_IT_451_481 06-01-2005 08:59 Pagina 467
13. Dichiarazione relativa all'articolo III-116
La Conferenza conviene che, nell'ambito degli sforzi generali per eliminare le ineguaglianze tra donne
e uomini, l'Unione mirerà, nelle sue varie politiche, a lottare contro tutte le forme di violenza
domestica. Gli Stati membri dovrebbero adottare tutte le misure necessarie per prevenire e punire
questi atti criminali e per sostenere e proteggere le vittime.
14. Dichiarazione relativa agli articoli III136 e III267
La Conferenza considera che, qualora un progetto di legge o legge quadro europea fondata
sull'articolo III-267, paragrafo 2 leda aspetti fondamentali del sistema di sicurezza sociale di uno Stato
membro, in particolare per quanto riguarda il campo d'applicazione, i costi o la struttura finanziaria,
oppure ne alteri l'equilibrio finanziario ai sensi dell'articolo III-136, paragrafo 2, gli interessi di tale
Stato membro debbano essere tenuti nella debita considerazione.
15. Dichiarazione relativa agli articoli III-160 e III-322
La Conferenza ricorda che il rispetto dei diritti e delle libertà fondamentali implica, in particolare, che
sia prestata la dovuta attenzione alla protezione e al rispetto del diritto al giusto processo delle
persone o entità interessate. A tal fine, e per garantire una revisione giudiziaria esauriente delle
decisioni europee che sottopongono una persona o entità a misure restrittive, tali decisioni devono
essere basate su criteri chiari e distinti. I criteri dovrebbero essere adeguati alle caratteristiche
specifiche di ciascuna misura restrittiva.
16. Dichiarazione relativa all'articolo III-167, paragrafo 2, lettera c)
La Conferenza constata che l'articolo III-167, paragrafo 2, lettera c) dev'essere interpretato
conformemente alla giurisprudenza esistente della Corte di giustizia delle Comunità europee e del
Tribunale di primo grado riguardo all'applicabilità delle disposizioni agli aiuti concessi a talune
regioni della Repubblica federale di Germania che risentono della passata divisione della Germania.
17. Dichiarazione relativa all'articolo III184
Riguardo all'articolo III-184, la Conferenza conferma che l'aumento del potenziale di crescita e la
garanzia di posizioni di bilancio sane costituiscono i due pilastri della politica economica e di bilancio
dell'Unione e degli Stati membri. Il patto di stabilità e crescita è uno strumento importante per
realizzare tali obiettivi.
La Conferenza ribadisce il suo impegno nei confronti delle disposizioni relative al patto di stabilità e
crescita, considerate il quadro entro cui si realizza il coordinamento delle politiche di bilancio degli
Stati membri.
La Conferenza conferma che un sistema fondato sulle regole è la migliore garanzia affinché gli
impegni siano rispettati e tutti gli Stati membri ricevano pari trattamento.
468 Atto finale
954374_TRAITE_IT_451_481 06-01-2005 08:59 Pagina 468
In tale contesto, la Conferenza ribadisce inoltre il suo impegno nei confronti degli obiettivi della
strategia di Lisbona: creazione di posti di lavoro, riforme strutturali e coesione sociale.
L'Unione mira a raggiungere una crescita economica equilibrata e la stabilità dei prezzi. Le politiche
economiche e di bilancio devono pertanto stabilire le corrette priorità in materia di riforme
economiche, innovazione, competitività e rafforzamento degli investimenti privati e dei consumi
nelle fasi di crescita economica debole. Ciò dovrebbe riflettersi negli orientamenti delle decisioni in
materia di bilancio a livello nazionale e dell'Unione, in particolare mediante la ristrutturazione delle
entrate e delle spese pubbliche, nel rispetto della disciplina di bilancio conformemente alla
Costituzione e al patto di stabilità e crescita.
Le sfide economiche e finanziarie cui gli Stati membri sono confrontati sottolineano l'importanza di
una politica di bilancio sana nell'arco dell'intero ciclo economico.
La Conferenza conviene che gli Stati membri dovrebbero utilizzare i periodi di ripresa economica
attivamente per consolidare le finanze pubbliche e migliorare le posizioni di bilancio. L'obiettivo è
raggiungere gradualmente un avanzo di bilancio nei periodi favorevoli, in modo da disporre del
margine di manovra necessario per far fronte alle fasi di congiuntura negativa e contribuire così alla
sostenibilità a lungo termine delle finanze pubbliche.
Gli Stati membri attendono con interesse eventuali proposte della Commissione e ulteriori contributi
degli Stati membri riguardo al rafforzamento e al chiarimento dell'attuazione del patto di stabilità e
crescita. Gli Stati membri adotteranno tutte le misure necessarie al fine di aumentare il potenziale di
crescita delle loro economie. Un miglior coordinamento delle politiche economiche potrebbe
contribuire alla realizzazione di tale obiettivo. La presente dichiarazione non pregiudica il futuro
dibattito sul patto di stabilità e crescita.
18. Dichiarazione relativa all'articolo III213
La Conferenza conferma che le politiche descritte nell'articolo III-213 sono essenzialmente di
competenza degli Stati membri. Le misure di incoraggiamento e di coordinamento da adottare a
livello d'Unione conformemente alle disposizioni di tale articolo hanno carattere complementare.
Esse mirano a rafforzare la cooperazione tra gli Stati membri e non ad armonizzare sistemi nazionali.
Non incidono sulle garanzie e gli usi esistenti in ciascuno Stato membro in materia di responsabilità
delle parti sociali.
La presente dichiarazione lascia impregiudicate le disposizioni della Costituzione che attribuiscono
competenze all'Unione, anche in materia sociale.
19. Dichiarazione relativa all'articolo III220
La Conferenza ritiene che il riferimento alle regioni insulari contenuto nell'articolo III-220 possa
includere gli Stati insulari nella loro interezza, a condizione che siano rispettati i criteri necessari.
Trattato che adotta una Costituzione per l'Europa 469
954374_TRAITE_IT_451_481 06-01-2005 08:59 Pagina 469
20. Dichiarazione relativa all'articolo III-243
La Conferenza constata che le disposizioni dell'articolo III-243 si applicano conformemente all'attuale
prassi. I termini «misure (…) necessarie a compensare gli svantaggi economici cagionati dalla
divisione della Germania all'economia di talune regioni della Repubblica federale che risentono di tale
divisione» sono interpretati conformemente alla giurisprudenza esistente della Corte di giustizia delle
Comunità europee e del Tribunale di primo grado.
21. Dichiarazione relativa all'articolo III248
La Conferenza conviene che l'azione dell'Unione nel settore della ricerca e dello sviluppo tecnologico
terrà debito conto degli orientamenti e delle scelte fondamentali delle politiche in materia di ricerca
degli Stati membri.
22. Dichiarazione relativa all'articolo III256
La Conferenza ritiene che l'articolo III-256 non pregiudichi il diritto degli Stati membri di adottare le
disposizioni necessarie per garantire il loro approvvigionamento energetico alle condizioni previste
dall'articolo III-131.
23. Dichiarazione relativa all'articolo III273, paragrafo 1, secondo comma
La Conferenza ritiene che la legge europea di cui all'articolo III-273, paragrafo 1, secondo comma
debba tener conto delle norme e pratiche nazionali relative all'avvio di indagini penali.
24. Dichiarazione relativa all'articolo III296
La Conferenza dichiara che, non appena sarà stato firmato il trattato che adotta una Costituzione per
l'Europa, il segretario generale del Consiglio, alto rappresentante per la politica estera e di sicurezza
comune, la Commissione e gli Stati membri dovrebbero iniziare i lavori preparatori del servizio
europeo per l'azione esterna.
25. Dichiarazione relativa all'articolo III-325 sulla negoziazione e conclusione da parte
degli Stati membri di accordi internazionali relativi allo spazio di libertà, sicurezza e giustizia
La Conferenza conferma che gli Stati membri possono negoziare e concludere accordi con paesi terzi
o organizzazioni internazionali nei settori contemplati dalla parte III, titolo III, capo IV, sezioni 3, 4 e
5, purché detti accordi siano conformi al diritto dell'Unione.
470 Atto finale
954374_TRAITE_IT_451_481 06-01-2005 08:59 Pagina 470
26. Dichiarazione relativa all'articolo III-402, paragrafo 4
L'articolo III-402, paragrafo 4 prevede che, qualora la legge europea del Consiglio che fissa un nuovo
quadro finanziario non sia stata adottata alla scadenza del quadro finanziario precedente, i massimali
e le altre disposizioni vigenti nell'ultimo anno coperto siano prorogati fino all'adozione di detta legge.
La Conferenza dichiara che, qualora la legge europea del Consiglio che fissa un nuovo quadro
finanziario non sia stata adottata entro il 2006, laddove l'atto di adesione del 16 aprile 2003 prevede
un periodo di assegnazione graduale degli stanziamenti ai nuovi Stati membri che si conclude
nel 2006, a partire dal 2007 l'assegnazione dei fondi sarà stabilita in base ai medesimi criteri applicati
a tutti gli Stati membri.
27. Dichiarazione relativa all'articolo III419
La Conferenza dichiara che gli Stati membri, quando formulano una richiesta per instaurare una
cooperazione rafforzata, possono indicare se già in quella fase intendono valersi dell'articolo III-422,
che prevede l'estensione del voto a maggioranza qualificata, o della procedura legislativa ordinaria.
28. Dichiarazione relativa all'articolo IV440, paragrafo 7
Le Alte Parti Contraenti convengono che il Consiglio europeo, in applicazione dell'articolo IV-440,
paragrafo 7, adotterà una decisione europea riguardante la modifica dello status di Mayotte rispetto
all'Unione, al fine di rendere tale territorio una regione ultraperiferica ai sensi dell'articolo IV-440,
paragrafo 2 e dell'articolo III-424, quando le autorità francesi notificheranno al Consiglio europeo e
alla Commissione che l'evoluzione attualmente in corso dello status interno dell'isola lo consente.
29. Dichiarazione relativa all'articolo IV-448, paragrafo 2
La Conferenza ritiene che la possibilità di rendere disponibili traduzioni ufficiali del trattato che
adotta una Costituzione per l'Europa nelle lingue di cui all'articolo IV-448, paragrafo 2 contribuisca a
realizzare l'obiettivo di rispettare la ricchezza della diversità culturale e linguistica dell'Unione di cui
all'articolo I-3, paragrafo 3, quarto comma. In questo contesto la Conferenza conferma l'importanza
che l'Unione annette alla diversità culturale dell'Europa e la particolare attenzione che essa continuerà
a prestare a queste e alle altre lingue.
La Conferenza raccomanda agli Stati membri che intendono valersi della possibilità offerta
dall'articolo IV-448, paragrafo 2 di comunicare al Consiglio, entro sei mesi dalla data della firma di
detto trattato, la lingua o le lingue in cui esso sarà tradotto.
Trattato che adotta una Costituzione per l'Europa 471
954374_TRAITE_IT_451_481 06-01-2005 08:59 Pagina 471
30. Dichiarazione relativa alla ratifica del trattato
che adotta una Costituzione per l'Europa
La Conferenza prende atto che, se al termine di un periodo di due anni a decorrere dalla firma del
trattato che adotta una Costituzione per l'Europa, i quattro quinti degli Stati membri hanno ratificato
detto trattato e uno o più Stati membri hanno incontrato difficoltà nelle procedure di ratifica, la
questione è deferita al Consiglio europeo.
472 Atto finale
954374_TRAITE_IT_451_481 06-01-2005 08:59 Pagina 472
B. DICHIARAZIONI RELATIVE AI PROTOCOLLI ALLEGATI ALLA COSTITUZIONE
DICHIARAZIONI SUL PROTOCOLLO RELATIVO AI TRATTATI E ATTI DI ADESIONE DEL REGNO
DI DANIMARCA, DELL'IRLANDA E DEL REGNO UNITO DI GRAN BRETAGNA E IRLANDA DEL
NORD, DELLA REPUBBLICA ELLENICA, DEL REGNO DI SPAGNA E DELLA REPUBBLICA
PORTOGHESE, E DELLA REPUBBLICA D'AUSTRIA, DELLA REPUBBLICA DI FINLANDIA E DEL
REGNO DI SVEZIA
31. Dichiarazione relativa alle isole Åland
La Conferenza riconosce che il regime applicabile alle isole Åland, di cui all'articolo IV-440,
paragrafo 5, è stabilito tenuto conto dello statuto speciale di cui tali isole godono in base al diritto
internazionale.
A tale scopo, la Conferenza sottolinea che alcune disposizioni specifiche sono state riprese nel
titolo V, sezione 5 del protocollo relativo ai trattati e atti di adesione del Regno di Danimarca,
dell'Irlanda e del Regno Unito di Gran Bretagna e Irlanda del Nord, della Repubblica ellenica, del
Regno di Spagna e della Repubblica portoghese, e della Repubblica d'Austria, della Repubblica di
Finlandia e del Regno di Svezia.
32. Dichiarazione relativa alla popolazione Sami
Visti gli articoli 60 e 61 del protocollo relativo ai trattati e atti di adesione del Regno di Danimarca,
dell'Irlanda e del Regno Unito di Gran Bretagna e Irlanda del Nord, della Repubblica ellenica, del
Regno di Spagna e della Repubblica portoghese, della Repubblica d'Austria, della Repubblica di
Finlandia e del Regno di Svezia, la Conferenza riconosce gli obblighi e gli impegni della Svezia e della
Finlandia nei confronti della popolazione Sami a norma del diritto nazionale e internazionale.
La Conferenza prende atto che la Svezia e la Finlandia si sono prefisse di preservare e sviluppare i
mezzi di sussistenza, la lingua, la cultura e lo stile di vita della popolazione Sami e considera che la
cultura e le condizioni di vita tradizionali dei Sami dipendono da attività economiche primarie quali
l'allevamento delle renne nelle zone tradizionali di insediamento dei Sami.
A tale scopo, la Conferenza sottolinea che alcune disposizioni specifiche sono state riprese nel
titolo V, sezione 6 del protocollo relativo ai trattati e atti di adesione del Regno di Danimarca,
dell'Irlanda e del Regno Unito di Gran Bretagna e Irlanda del Nord, della Repubblica ellenica, del
Regno di Spagna e della Repubblica portoghese e della Repubblica d'Austria, della Repubblica di
Finlandia e del Regno di Svezia.
Trattato che adotta una Costituzione per l'Europa 473
954374_TRAITE_IT_451_481 06-01-2005 08:59 Pagina 473
DICHIARAZIONI SUL PROTOCOLLO RELATIVO AL TRATTATO E ATTO DI ADESIONE DELLA
REPUBBLICA CECA, DELLA REPUBBLICA DI ESTONIA, DELLA REPUBBLICA DI CIPRO, DELLA
REPUBBLICA DI LETTONIA, DELLA REPUBBLICA DI LITUANIA, DELLA REPUBBLICA DI
UNGHERIA, DELLA REPUBBLICA DI MALTA, DELLA REPUBBLICA DI POLONIA DELLA
REPUBBLICA DI SLOVENIA E DELLA REPUBBLICA SLOVACCA
33. Dichiarazione relativa alle zone di sovranità del Regno Unito di Gran Bretagna e
Irlanda del Nord a Cipro
LA CONFERENZA,
Rammentando che la dichiarazione comune concernente le zone di sovranità del Regno Unito di
Gran Bretagna e Irlanda del Nord a Cipro allegata all'atto finale del trattato relativo all'adesione del
Regno Unito alle Comunità europee prevede che il regime applicabile alle relazioni tra la Comunità
economica europea e le zone di sovranità sarà determinato nel contesto di un eventuale accordo tra la
Comunità e la Repubblica di Cipro;
Tenendo conto delle disposizioni relative alle zone di sovranità figuranti nel trattato relativo
all'istituzione della Repubblica di Cipro (in appresso «il trattato istitutivo») e gli scambi di note
connessi del 16 agosto 1960;
Prendendo atto dello scambio di note tra il governo del Regno Unito e il governo della Repubblica di
Cipro riguardante l'amministrazione delle zone di sovranità, in data 16 agosto 1960, e dell'allegata
dichiarazione del governo del Regno Unito, secondo la quale uno dei principali obiettivi da
conseguire è la tutela degli interessi di coloro che risiedono o lavorano nelle zone di sovranità, e
considerando in tale contesto che le suddette persone dovrebbero godere, per quanto possibile, di un
trattamento identico a quello di cui godono le persone residenti o che lavorano nella Repubblica di
Cipro;
Prendendo atto inoltre delle disposizioni del trattato istitutivo relative al regime doganale tra le zone
di sovranità e la Repubblica di Cipro, in particolare quelle di cui all'allegato F del summenzionato
trattato;
Prendendo atto parimenti dell'impegno del Regno Unito a non creare posti di controllo doganale o
altri sbarramenti di frontiera tra le zone di sovranità e la Repubblica di Cipro, nonché del regime
instaurato in virtù del trattato istitutivo, secondo il quale le autorità della Repubblica di Cipro
gestiscono un'ampia gamma di servizi pubblici nelle zone di sovranità, ivi compreso nei settori
agricolo, doganale e fiscale;
Confermando che l'adesione della Repubblica di Cipro all'Unione non dovrebbe pregiudicare i diritti
e obblighi delle parti contraenti del trattato istitutivo;
Riconoscendo pertanto la necessità di applicare alle zone di sovranità talune disposizioni della
Costituzione e degli atti dell'Unione e di prevedere un regime specifico per quanto riguarda
l'attuazione di tali disposizioni nelle zone di sovranità,
474 Atto finale
954374_TRAITE_IT_451_481 06-01-2005 08:59 Pagina 474
Sottolinea che alcune disposizioni specifiche a tal fine sono state riprese nella parte seconda, titolo III
del protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca.
34. Dichiarazione della Commissione relativa alle zone di sovranità
del Regno Unito di Gran Bretagna e Irlanda del Nord a Cipro
La Commissione conferma la sua posizione secondo cui le disposizioni del diritto dell'Unione
applicabili alle zone di sovranità a norma della parte seconda, titolo III del protocollo relativo al
trattato e atto di adesione della Repubblica ceca, della Repubblica di Estonia, della Repubblica di
Cipro, della Repubblica di Lettonia, della Repubblica di Lituania, della Repubblica di Ungheria, della
Repubblica di Malta, della Repubblica di Polonia, della Repubblica di Slovenia e della Repubblica
slovacca comprendono:
a) il regolamento (CE) n. 3448/93 del Consiglio, del 6 dicembre 1993, sul regime di scambi per
talune merci ottenute dalla trasformazione di prodotti agricoli;
b) il regolamento (CE) n. 1260/1999 del Consiglio, del 21 giugno 1999, recante disposizioni
generali sui Fondi strutturali, nella misura richiesta dal regolamento (CE) n. 1257/1999 del
Consiglio, del 17 maggio 1999, sul sostegno allo sviluppo rurale da parte del Fondo europeo
agricolo di orientamento e garanzia (FEAOG) allo scopo di finanziare misure di sviluppo rurale
nelle zone di sovranità nell'ambito della sezione Garanzia del FEAOG.
35. Dichiarazione relativa alla centrale nucleare di Ignalina in Lituania
LA CONFERENZA,
Dichiarando la volontà dell'Unione di continuare a fornire ulteriore assistenza adeguata per l'opera di
disattivazione da parte della Lituania anche dopo la sua adesione all'Unione fino al 2006 e oltre e
rilevando che la Lituania, tenendo presente questo segno di solidarietà dell'Unione, si è impegnata a
chiudere l'Unità 1 della centrale nucleare di Ignalina prima del 2005 e l'Unità 2 entro il 2009;
Riconoscendo che la disattivazione della centrale nucleare di Ignalina con due reattori RBMK da 1500
MW, risalenti ai tempi dell'ex Unione Sovietica, è un'operazione senza precedenti e rappresenta per la
Lituania un onere finanziario eccezionale non commisurato alle dimensioni e alla forza economica
del paese e che detta disattivazione continuerà oltre le attuali prospettive finanziarie definite
dall'accordo interistituzionale del 6 maggio 1999;
Rilevando l'esigenza di adottare misure di attuazione per l'ulteriore assistenza dell'Unione al fine di
affrontare le conseguenze della chiusura e della disattivazione della centrale nucleare di Ignalina;
Rilevando che la Lituania presterà la debita attenzione alle esigenze delle regioni che risentono
maggiormente della chiusura della centrale nucleare di Ignalina nell'utilizzare l'assistenza dell'Unione;
Trattato che adotta una Costituzione per l'Europa 475
954374_TRAITE_IT_451_481 06-01-2005 08:59 Pagina 475
Dichiarando che sono considerate compatibili con il mercato interno talune misure che saranno
sostenute attraverso aiuti pubblici, quali la disattivazione della centrale nucleare di Ignalina, il
miglioramento ambientale in linea con l'acquis e l'ammodernamento della capacità di produzione
convenzionale di energia elettrica necessaria per sostituire i due reattori della centrale nucleare di
Ignalina dopo la chiusura,
Sottolinea che alcune disposizioni specifiche a tal fine sono state riprese nella parte seconda, titolo IV,
del protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca.
36. Dichiarazione relativa al transito di persone per via terrestre
tra la regione di Kaliningrad ed altre parti della Federazione russa
LA CONFERENZA,
Considerando la particolare situazione della regione di Kaliningrad della Federazione russa nel
contesto dell'allargamento dell'Unione;
Riconoscendo gli obblighi e gli impegni della Lituania rispetto all'acquis relativo alla creazione di uno
spazio di libertà, sicurezza e giustizia;
Rilevando, in particolare, che la Lituania deve applicare e attuare pienamente l'acquis dell'Unione
concernente l'elenco dei paesi i cui cittadini devono essere in possesso del visto all'atto
dell'attraversamento delle frontiere esterne e dei paesi i cui cittadini sono esenti da tale obbligo,
nonché l'acquis dell'Unione relativo al modello uniforme per i visti, al più tardi a decorrere
dall'adesione;
Riconoscendo che il transito di persone per via terrestre tra la regione di Kaliningrad ed altre parti
della Federazione russa attraverso il territorio dell'Unione è una questione concernente l'intera
Unione e dovrebbe essere trattata in quanto tale e non deve comportare conseguenze negative per la
Lituania;
Considerando la decisione che sarà adottata dal Consiglio per eliminare i controlli alle frontiere
interne una volta verificato che sono state soddisfatte le condizioni necessarie a tal fine;
Determinata ad assistere la Lituania nel soddisfare le condizioni per la piena partecipazione allo
spazio Schengen senza frontiere interne quanto prima,
Sottolinea che alcune disposizioni specifiche a tal fine sono state riprese nella parte seconda, titolo V
del protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca.
476 Atto finale
954374_TRAITE_IT_451_481 06-01-2005 08:59 Pagina 476
37. Dichiarazione relativa all'Unità 1 e all'Unità 2
della centrale nucleare di Bohunice V1 in Slovacchia
LA CONFERENZA,
Prendendo atto dell'impegno della Slovacchia di chiudere alla fine del 2006 e del 2008,
rispettivamente, l'Unità 1 e l'Unità 2 della centrale nucleare di Bohunice V1 e dichiarando la
volontà dell'Unione di continuare a fornire aiuti finanziari fino al 2006 in prosecuzione degli aiuti di
preadesione di cui al programma Phare a sostegno dello sforzo di disattivazione intrapreso dalla
Slovacchia;
Rilevando l'esigenza di adottare misure di attuazione per l'assistenza continua dell'Unione,
Sottolinea che alcune disposizioni specifiche a tal fine sono state riprese nella parte seconda, titolo IX
del protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca.
38. Dichiarazione relativa a Cipro
LA CONFERENZA,
Ribadendo il suo impegno a favore di una soluzione globale della questione di Cipro, coerente con le
pertinenti risoluzioni del Consiglio di sicurezza delle Nazioni Unite, nonché il suo fermo sostegno
agli sforzi compiuti a tal fine dal Segretario generale delle Nazioni Unite;
Considerando che tale soluzione globale della questione di Cipro non è stata ancora raggiunta;
Considerando che è pertanto necessario prevedere la sospensione dell'applicazione dell'acquis nelle
zone della Repubblica di Cipro sulle quali il governo della Repubblica di Cipro non esercita un
controllo effettivo;
Considerando che, qualora si pervenga ad una soluzione della questione di Cipro, tale sospensione
sarà revocata;
Considerando che l'Unione è pronta a prendere in considerazione i termini di una siffatta soluzione
conformemente ai principi che sono alla base dell'Unione;
Considerando che è necessario prevedere a quali condizioni le pertinenti disposizioni del diritto
dell'Unione si applicheranno alla linea tra le summenzionate zone, da un lato, e le zone in cui il
governo della Repubblica di Cipro esercita un controllo effettivo e la zona orientale di sovranità del
Regno Unito di Gran Bretagna e Irlanda del Nord, dall'altro;
Desiderando che l'adesione di Cipro all'Unione sia proficua per tutti i cittadini ciprioti e promuova la
pace e la riconciliazione civili;
Considerando pertanto che nulla nella parte seconda, titolo X del protocollo relativo al trattato e atto
di adesione della Repubblica ceca, della Repubblica di Estonia, della Repubblica di Cipro, della
Repubblica di Lettonia, della Repubblica di Lituania, della Repubblica di Ungheria, della Repubblica di
Trattato che adotta una Costituzione per l'Europa 477
954374_TRAITE_IT_451_481 06-01-2005 08:59 Pagina 477
Malta, della Repubblica di Polonia, della Repubblica di Slovenia e della Repubblica slovacca osta
all'adozione di misure finalizzate a tale scopo;
Considerando che siffatte misure non pregiudicano l'applicazione dell'acquis, alle condizioni stabilite
in detto protocollo, in nessun'altra parte della Repubblica di Cipro,
Sottolinea che alcune disposizioni specifiche a tal fine sono state riprese nella parte seconda, titolo X
del protocollo relativo al trattato e atto di adesione della Repubblica ceca, della Repubblica di Estonia,
della Repubblica di Cipro, della Repubblica di Lettonia, della Repubblica di Lituania, della Repubblica
di Ungheria, della Repubblica di Malta, della Repubblica di Polonia, della Repubblica di Slovenia e
della Repubblica slovacca.
39. Dichiarazione relativa al protocollo sulla posizione della Danimarca
La Conferenza constata che, per quanto riguarda gli atti giuridici che devono essere adottati dal
Consiglio che agisce in quanto tale o congiuntamente con il Parlamento europeo e che contengono
disposizioni applicabili alla Danimarca al pari di disposizioni non applicabili alla Danimarca in
quanto aventi una base giuridica cui si applica la parte I del protocollo sulla posizione della
Danimarca, la Danimarca dichiara che non si avvarrà del suo diritto di voto per impedire l'adozione
delle disposizioni che non le sono applicabili.
La Conferenza constata inoltre che, in base alla dichiarazione della Conferenza relativa agli articoli
I-43 e III-329, la Danimarca dichiara che la partecipazione danese alle azioni o agli atti giuridici a
norma degli articoli I-43 e III-329 avverrà conformemente alle parti I e II del protocollo sulla
posizione della Danimarca.
40. Dichiarazione concernente il protocollo
sulle disposizioni transitorie relative alle istituzioni e agli organi dell'Unione
La posizione comune che assumeranno gli Stati membri nelle Conferenze di adesione della Romania
e/o della Bulgaria all'Unione per quanto riguarda la ripartizione dei seggi al Parlamento europeo e la
ponderazione dei voti nel Consiglio europeo e nel Consiglio sarà la seguente.
1. Qualora l'adesione della Romania e/o della Bulgaria all'Unione avvenga prima dell'entrata in
vigore della decisione del Consiglio europeo di cui all'articolo I-20, paragrafo 2, la ripartizione dei
seggi al Parlamento europeo nella legislatura 2004-2009 sarà conforme alla tabella seguente per
un'Unione a 27 Stati membri.
STATI MEMBRI
SEGGI AL PARLAMENTO
EUROPEO
Germania 99
Regno Unito 78
Francia 78
Italia 78
Spagna 54
478 Atto finale
954374_TRAITE_IT_451_481 06-01-2005 08:59 Pagina 478
STATI MEMBRI
SEGGI AL PARLAMENTO
EUROPEO
Polonia 54
Romania 35
Paesi Bassi 27
Grecia 24
Repubblica ceca 24
Belgio 24
Ungheria 24
Portogallo 24
Svezia 19
Bulgaria 18
Austria 18
Slovacchia 14
Danimarca 14
Finlandia 14
Irlanda 13
Lituania 13
Lettonia 9
Slovenia 7
Estonia 6
Cipro 6
Lussemburgo 6
Malta 5
TOTALE 785
Pertanto il trattato di adesione all'Unione prevederà che, in deroga all'articolo I-20, paragrafo 2
della Costituzione, il numero dei membri del Parlamento europeo possa temporaneamente essere
superiore a 750 durante il resto della legislatura 2004-2009.
2. Nell'articolo 2, paragrafo 2 del protocollo sulle disposizioni transitorie relative alle istituzioni e
agli organi dell'Unione, la ponderazione dei voti della Romania e della Bulgaria nel Consiglio
europeo e nel Consiglio sarà fissata rispettivamente a 14 e 10.
3. In occasione di ciascuna adesione, la soglia di cui al protocollo sulle disposizioni transitorie
relative alle istituzioni e agli organi dell'Unione sarà calcolata conformemente all'articolo 2,
paragrafo 3 del protocollo medesimo.
Trattato che adotta una Costituzione per l'Europa 479
954374_TRAITE_IT_451_481 06-01-2005 08:59 Pagina 479
41. Dichiarazione concernente l'Italia
La Conferenza prende atto del fatto che il protocollo concernente l'Italia, allegato nel 1957 al trattato
che istituisce la Comunità economica europea, quale modificato in occasione dell'adozione del
trattato sull'Unione europea, precisava quanto segue:
«LE ALTE PARTI CONTRAENTI,
DESIDERANDO risolvere taluni problemi particolari che interessano l'Italia,
HANNO CONVENUTO le disposizioni seguenti, che sono allegate al trattato:
GLI STATI MEMBRI DELLA COMUNITÀ
PRENDONO ATTO del fatto che il governo italiano è impegnato nell'esecuzione di un programma
decennale di espansione economica che mira a sanare gli squilibri strutturali dell'economia italiana, in
particolare grazie all'attrezzatura delle zone meno sviluppate nel Mezzogiorno e nelle isole e alla
creazione di nuovi posti di lavoro per eliminare la disoccupazione;
RICORDANO che tale programma del governo italiano è stato preso in considerazione e approvato nei
suoi principi e nei suoi obiettivi da organizzazioni di cooperazione internazionale di cui essi sono
membri;
RICONOSCONO che il raggiungimento degli obiettivi del programma italiano risponde al loro interesse
comune;
CONVENGONO, onde agevolare il governo italiano nell'adempimento di tale compito, di raccomandare
alle istituzioni della Comunità di attuare tutti i mezzi e tutte le procedure previsti dal trattato,
ricorrendo in particolare a un adeguato impiego delle risorse della Banca europea per gli investimenti
e del Fondo sociale europeo;
RITENGONO che le istituzioni della Comunità debbano considerare, ai fini dell'applicazione del
trattato, lo sforzo che l'economia italiana dovrà sostenere nei prossimi anni, e l'opportunità di evitare
che insorgano pericolose tensioni, in particolare per quanto riguarda la bilancia dei pagamenti o il
livello dell'occupazione, tensioni che potrebbero compromettere l'applicazione del trattato in Italia;
RICONOSCONO in particolare che, in caso di applicazione degli articoli 109 H e 109 I, si dovrà aver
cura che le misure richieste al governo italiano salvaguardino il compimento del suo programma di
espansione economica e di miglioramento del tenore di vita della popolazione.».
480 Atto finale
954374_TRAITE_IT_451_481 06-01-2005 08:59 Pagina 480
DICHIARAZIONI DEGLI STATI MEMBRI
42. Dichiarazione del Regno dei Paesi Bassi
relativa all'articolo I-55
Il Regno dei Paesi Bassi approverà la decisione europea di cui all'articolo I-55, paragrafo 4 dopo che
una revisione della legge europea di cui all'articolo I-54, paragrafo 3 avrà fornito ai Paesi Bassi una
soluzione soddisfacente per la loro posizione di contribuente netto eccessivamente negativa nei
confronti del bilancio dell'Unione.
43. Dichiarazione del Regno dei Paesi Bassi relativa all'articolo IV440
Il Regno dei Paesi Bassi dichiara che un'iniziativa per una decisione europea ai sensi dell'articolo
IV-440, paragrafo 7, volta a modificare lo status delle Antille olandesi e/o di Aruba nei confronti
dell'Unione, sarà presentata unicamente in virtù di una decisione adottata in conformità dello Statuto
del Regno dei Paesi Bassi.
44. Dichiarazione della Repubblica federale di Germania,
dell'Irlanda, della Repubblica di Ungheria, della Repubblica d'Austria e del Regno di Svezia
La Germania, l'Irlanda, l'Ungheria, l'Austria e la Svezia prendono atto che le disposizioni essenziali del
trattato che istituisce la Comunità europea dell'energia atomica non hanno subito modifiche
sostanziali dall'entrata in vigore di tale trattato e devono essere aggiornate. Appoggiano pertanto
l'idea di una Conferenza dei rappresentanti dei governi degli Stati membri, che dovrebbe essere
convocata al più presto.
45. Dichiarazione del Regno di Spagna
e del Regno Unito di Gran Bretagna e Irlanda del Nord
Il trattato che adotta la Costituzione si applica a Gibilterra come territorio europeo di cui uno Stato
membro assume la rappresentanza nei rapporti con l'estero. Ciò non implica modifiche delle
posizioni degli Stati membri interessati.
46. Dichiarazione del Regno Unito di Gran Bretagna
e Irlanda del Nord relativa alla definizione del termine «cittadini»
Con riguardo al trattato che adotta una Costituzione per l'Europa e al trattato che istituisce la
Comunità europea dell'energia atomica, e in qualsiasi atto derivante da questi trattati o da essi
mantenuto in vigore, il Regno Unito reitera la dichiarazione, fatta il 31 dicembre 1982, relativa alla
definizione del termine «cittadini», ad esclusione del riferimento ai «cittadini dei territori britannici
dipendenti», che deve intendersi fatto ai «cittadini dei territori britannici d'oltremare».
Trattato che adotta una Costituzione per l'Europa 481
954374_TRAITE_IT_451_481 06-01-2005 08:59 Pagina 481
47. Dichiarazione del Regno di Spagna relativa alla definizione del termine «cittadini»
La Spagna constata che, conformemente all'articolo I-10 della Costituzione, è cittadino dell'Unione
chiunque abbia la cittadinanza di uno Stato membro. La Spagna prende parimenti atto del fatto che,
nella situazione attuale dell'integrazione europea rispecchiata dalla Costituzione, soltanto i cittadini
degli Stati membri godono dei diritti specifici della cittadinanza europea, salvo se diversamente
previsto espressamente dal diritto dell'Unione. A questo proposito la Spagna sottolinea infine che, ai
sensi degli articoli I-20 e I-46 della Costituzione, il Parlamento europeo rappresenta attualmente i
cittadini dell'Unione.
48. Dichiarazione del Regno Unito di Gran Bretagna e Irlanda del Nord
relativa al diritto di voto per le elezioni del Parlamento europeo
Il Regno Unito rileva che l'articolo I-20 e altre disposizioni del trattato che adotta una Costituzione
per l'Europa non sono intesi a modificare i criteri per l'accesso al diritto di voto alle elezioni del
Parlamento europeo.
49. Dichiarazione del Regno del Belgio relativa ai parlamenti nazionali
Il Belgio precisa che, in virtù del suo diritto costituzionale, sia la Camera dei rappresentanti e il Senato
del Parlamento federale sia le assemblee parlamentari delle Comunità e delle Regioni agiscono,
relativamente alle competenze esercitate dall'Unione, come componenti del sistema parlamentare
nazionale o camere del Parlamento nazionale.
50. Dichiarazione della Repubblica di Lettonia e della Repubblica di Ungheri a
sull'ortografia della denominazione della moneta unica
nel trattato che adotta una Costituzione per l'Europa
Senza pregiudizio dell'ortografia unificata della denominazione della moneta unica dell'Unione
europea cui si fa riferimento nel trattato che adotta una Costituzione per l'Europa che recano le
banconote e le monete metalliche, la Lettonia e l'Ungheria dichiarano che l'ortografia della
denominazione della moneta unica, ivi compreso nelle forme declinate, figurante nelle versioni
linguistiche lettone e ungherese del testo del trattato che adotta una Costituzione per l'Europa non ha
alcun effetto sulle vigenti regole delle lingue lettone e ungherese.
482 Atto finale
954374_TRAITE_IT_451_481 06-01-2005 08:59 Pagina 482
Unione europea
Trattato che adotta una Costituzione per l'Europa
Lussemburgo: Ufficio delle pubblicazioni ufficiali delle Comunità europee
2005 — 482 pagg. — 17,6 x 25 cm
ISBN 92-824-3102-9
Prezzo in Lussemburgo (IVA esclusa): 25 EUR
954374_cor_p483 13-01-2005 10:51 Pagina 483
UNIONE EUROPEA
TRATTATO DI AMSTERDAM

TRATTATO DI AMSTERDAM
CHE MODIFICA IL TRATTATO
SULL'UNIONE EUROPEA, I TRATTATI
CHE ISTITUISCONO LE COMUNITÀ EUROPEE
E ALCUNI ATTI CONNESSI
AVVISO AL LETTORE
La presente pubblicazione riproduce il testo del trattato di Amsterdam che modifica il trattato sull'Unione
europea, i trattati che istituiscono le Comunitàeuropee ed alcuni atti connessi, firmato ad
Amsterdam il 2 ottobre 1997.
Questo testo costituisce uno strumento di documentazione e non impegna la responsabilitàdelle istituzioni.
Numerose altre informazioni sull'Unione europea sono disponibili su Internet via il server Europa
(http://europa.eu.int).
Una scheda bibliografica figura alla fine del volume.
Lussemburgo: Ufficio delle pubblicazioni ufficiali delle Comunità europee, 1997
ISBN 92-828-1654-0
© Comunità europee, 1997
Riproduzione autorizzata con citazione della fonte.
Printed in Germany
INDICE (non ufficiale)
Pagina
PARTE PRIMA — MODIFICHE DI MERITO
Articoli 1-5 7
PARTE SECONDA — SEMPLIFICAZIONE
Articoli 6-11 58
PARTE TERZA — DISPOSIZIONI GENERALI E FINALI
Articoli 12-15 78
ALLEGATO — Tabelle di corrispondenza di cui all'articolo 12 del trattato di Amsterdam
85
PROTOCOLLI
A. Protocollo allegato al trattato sull'Unione europea 92
— Protocollo sull'articolo J.7 del trattato sull'Unione europea 92
B. Protocolli allegati al trattato sull'Unione europea e al trattato che istituisce la
Comunità europea 93
— Protocollo sull'integrazione deW'acquis di Schengen nell'ambito dell'Unione
europea 93
— Protocollo sull'applicazione di alcuni aspetti dell'articolo 7 A del trattato che
istituisce la Comunità europea al Regno Unito e all'Irlanda 97
— Protocollo sulla posizione del Regno Unito e dell'Irlanda 99
— Protocollo sulla posizione della Danimarca 101
C. Protocolli allegati al trattato che istituisce la Comunità europea 103
— Protocollo sull'asilo per i cittadini degli Stati membri dell'Unione europea 103
— Protocollo sull'applicazione dei principi di sussidiarietà e di proporzionalità . . . . 105
— Protocollo sulle relazioni esterne degli Stati membri in materia di attraversamento
delle frontiere esterne 108
— Protocollo sul sistema di radiodiffusione pubblica negli Stati membri 109
— Protocollo sulla protezione ed il benessere degli animali 110
D. Protocolli allegati al trattato sull'Unione europea e ai trattati che istituiscono la
Comunità europea, la Comunità europea del carbone e dell'acciaio e la Comunità
europea dell'energia atomica Ili
— Protocollo sulle istituzioni nella prospettiva dell'allargamento dell'Unione
europea Ili
— Protocollo sulle sedi delle istituzioni e di determinati organismi e servizi delle
Comunità europee nonché di Europol 112
— Protocollo sul ruolo dei Parlamenti nazionali nell'Unione europea 113
ATTO FINALE 115
DICHIARAZIONI ADOTTATE DALLA CONFERENZA 125
1. Dichiarazione sull'abolizione della pena di morte 125
2. Dichiarazione su una cooperazione rafforzata fra l'Unione europea e l'Unione
europea occidentale 125
3. Dichiarazione relativa all'Unione europea occidentale 125
4. Dichiarazione sugli articoli J.14 e K.10 del trattato sull'Unione europea 131
5. Dichiarazione sull'articolo J.15 del trattato sull'Unione europea 132
6. Dichiarazione sull'istituzione di una cellula di programmazione politica e tempestivo
allarme 132
7. Dichiarazione sull'articolo K.2 del trattato sull'Unione europea 132
8. Dichiarazione sull'articolo K.3, lettera e) del trattato sull'Unione europea 133
9. Dichiarazione sull'articolo K.6, paragrafo 2 del trattato sull'Unione europea 133
10. Dichiarazione sull'articolo K.7 del trattato sull'Unione europea 133
11. Dichiarazione sullo status delle chiese e delle organizzazioni non confessionali 133
12. Dichiarazione sulla valutazione dell'impatto ambientale 133
13. Dichiarazione sull'articolo 7 D del trattato che istituisce la Comunità europea . . . . 133
14. Dichiarazione sull'abrogazione dell'articolo 44 del trattato che istituisce la Comunità
europea 134
15. Dichiarazione sul mantenimento del livello di protezione e di sicurezza garantito
àa\Yacquis di Schengen 134
16. Dichiarazione sull'articolo 73 J, punto 2), lettera b) del trattato che istituisce la
Comunità europea 134
17. Dichiarazione sull'articolo 73 K del trattato che istituisce la Comunità europea. . . . 134
18. Dichiarazione sull'articolo 73 K, punto 3, lettera a) del trattato che istituisce la
Comunità europea 134
19. Dichiarazione sull'articolo 73 L, paragrafo 1 del trattato che istituisce la Comunità
europea 134
20. Dichiarazione sull'articolo 73 M del trattato che istituisce la Comunità europea . . . 135
21. Dichiarazione sull'articolo 73 O del trattato che istituisce la Comunità europea . . . 135
22. Dichiarazione sui portatori di handicap 135
23. Dichiarazione sulle azioni di incentivazione di cui all'articolo 109 R del trattato
che istituisce la Comunità europea 135
24. Dichiarazione sull'articolo 109 R del trattato che istituisce la Comunità europea. . . 135
25. Dichiarazione sull'articolo 118 del trattato che istituisce la Comunità europea 135
26. Dichiarazione sull'articolo 118, paragrafo 2 del trattato che istituisce la Comunità
europea 136
27. Dichiarazione sull'articolo 118 B, paragrafo 2 del trattato che istituisce la Comunità
europea 136
28. Dichiarazione sull'articolo 119, paragrafo 4 del trattato che istituisce la Comunità
europea 136
29. Dichiarazione sullo sport 136
30. Dichiarazione sulle regioni insulari 136
31. Dichiarazione sulla decisione del Consiglio del 13 luglio 1987 137
32. Dichiarazione sull'organizzazione e sul funzionamento della Commissione 137
33. Dichiarazione sull'articolo 188 C, paragrafo 3 del trattato che istituisce la Comunità
europea 137
34. Dichiarazione sul rispetto dei termini per lo svolgimento della procedura di
codecisione 137
35. Dichiarazione sull'articolo 191 A, paragrafo 1 del trattato che istituisce la Comunità
europea 137
36. Dichiarazione sui paesi e territori d'oltremare 138
37. Dichiarazione sugli enti creditizi di diritto pubblico in Germania 138
38. Dichiarazione sul volontariato 139
39. Dichiarazione sulla qualità redazionale della legislazione comunitaria 139
40. Dichiarazione relativa alla procedura per la conclusione di accordi internazionali
da parte della Comunità europea del carbone e dell'acciaio 139
41. Dichiarazione sulle disposizioni in materia di trasparenza, di accesso ai documenti
e di lotta contro la frode 140
42. Dichiarazione sulla consolidazione dei trattati 140
43. Dichiarazione relativa al protocollo sull'applicazione dei principi di sussidiarietà e
di proporzionalità 140
44. Dichiarazione sull'articolo 2 del protocollo sull'integrazione dell'acqui; di Schengen
nell'ambito dell'Unione europea 140
45. Dichiarazione sull'articolo 4 del protocollo sull'integrazione deWacquis di Schengen
nell'ambito dell'Unione europea 140
46. Dichiarazione sull'articolo 5 del protocollo sull'integrazione dell'acauli di Schengen
nell'ambito dell'Unione europea 141
47. Dichiarazione sull'articolo 6 del protocollo sull'integrazione dell' acquis di Schengen
nell'ambito dell'Unione europea 141
48. Dichiarazione sul protocollo sull'asilo per i cittadini degli Stati membri dell'Unione
europea 141
49. Dichiarazione sull'articolo unico, lettera d) del protocollo sull'asilo per i cittadini
degli Stati membri dell'Unione europea 141
50. Dichiarazione relativa al protocollo sulle istituzioni nella prospettiva dell'allargamento
dell'Unione europea 142
51. Dichiarazione sull'articolo 10 del trattato di Amsterdam 142
DICHIARAZIONI DI CUI LA CONFERENZA HA PRESO NOTA 143
1. Dichiarazione dell'Austria e del Lussemburgo sugli enti creditizi 143
2. Dichiarazione della Danimarca sull'articolo K.14 del trattato sull'Unione europea 143
3. Dichiarazione della Germania, dell'Austria e del Belgio sulla sussidiarietà 143
4. Dichiarazione dell'Irlanda sull'articolo 3 del protocollo sulla posizione del Regno
Unito e dell'Irlanda 143
5. Dichiarazione del Belgio sul protocollo sull'asilo per i cittadini degli Stati membri
dell'Unione europea 144
6. Dichiarazione del Belgio, della Francia e dell'Italia relativa al protocollo sulle istituzioni
nella prospettiva dell'allargamento dell'unione europea 144
7. Dichiarazione della Francia sulla situazione dei dipartimenti d'oltremare alla luce
del protocollo sull'integrazione deWacquis di Schengen nell'ambito dell'Unione
europea 144
8. Dichiarazione della Grecia relativa alla dichiarazione sullo status delle chiese e delle
associazioni o delle comunità religiose 144
SUA MAESTÀ IL RE DEI BELGI,
SUA MAESTÀ LA REGINA DI DANIMARCA,
IL PRESIDENTE DELLA REPUBBLICA FEDERALE DI GERMANIA,
IL PRESIDENTE DELLA REPUBBLICA ELLENICA,
SUA MAESTÀ IL RE DI SPAGNA,
IL PRESIDENTE DELLA REPUBBLICA FRANCESE,
LA COMMISSIONE AUTORIZZATA DALL'ARTICOLO 14 DELLA COSTITUZIONE IRLANDESE
AD ESERCITARE ED A SVOLGERE LE COMPETENZE E LE FUNZIONI DEL PRESIDENTE
DELL'IRLANDA,
IL PRESIDENTE DELLA REPUBBLICA ITALIANA,
SUA ALTEZZA REALE IL GRANDUCA DEL LUSSEMBURGO,
SUA MAESTÀ LA REGINA DEI PAESI BASSI,
IL PRESIDENTE FEDERALE DELLA REPUBBLICA D'AUSTRIA,
IL PRESIDENTE DELLA REPUBBLICA PORTOGHESE,
IL PRESIDENTE DELLA REPUBBLICA DI FINLANDIA,
SUA MAESTÀ IL RE DI SVEZIA,
SUA MAESTÀ LA REGINA DEL REGNO UNITO DI GRAN BRETAGNA E IRLANDA
DEL NORD,
HANNO DECISO di modificare il trattato sull'Unione europea, i trattati che istituiscono le
Comunità europee e alcuni atti connessi,
e a tal fine hanno designato come plenipotenziari:
SUA MAESTÀ IL RE DEI BELGI,
Sig. Erik Derycke,
Ministro degli affari esteri;
SUA MAESTÀ LA REGINA DI DANIMARCA,
Sig. Niels Helveg Petersen,
Ministro degli affari esteri;
IL PRESIDENTE DELLA REPUBBLICA FEDERALE DI GERMANIA,
Dr. Klaus Kinkel,
Ministro federale degli affari esteri
e Vicecancelliere federale;
IL PRESIDENTE DELLA REPUBBLICA ELLENICA,
Sig. Theodoros Pángalos,
Ministro degli affari esteri;
SUA MAESTÀ IL RE DI SPAGNA,
Sig. Juan Abel Matutes,
Ministro degli affari esteri;
IL PRESIDENTE DELLA REPUBBLICA FRANCESE,
Sig. Hubert Védrine,
Ministro degli affari esteri;
LA COMMISSIONE AUTORIZZATA DALL'ARTICOLO 14 DELLA COSTITUZIONE IRLANDESE
AD ESERCITARE ED A SVOLGERE LE COMPETENZE E LE FUNZIONI DEL PRESIDENTE
DELL'IRLANDA,
Sig. Raphael P. Burke,
Ministro degli affari esteri;
IL PRESIDENTE DELLA REPUBBLICA ITALIANA,
Sig. Lamberto Dini,
Ministro degli affari esteri;
SUA ALTEZZA REALE IL GRANDUCA DEL LUSSEMBURGO,
Sig. Jacques F. Poos,
Vice Primo Ministro,
Ministro degli affari esteri, del commercio con l'estero e della cooperazione;
SUA MAESTÀ LA REGINA DEI PAESI BASSI,
Sig. Hans van Mierlo,
Vice Primo Ministro
e Ministro degli affari esteri;
IL PRESIDENTE FEDERALE DELLA REPUBBLICA D'AUSTRIA,
Sig. Wolfgang Schüssel,
Ministro federale degli affari esteri
e Vicecancelliere;
IL PRESIDENTE DELLA REPUBBLICA PORTOGHESE,
Sig. Jaime Gama,
Ministro degli affari esteri;
IL PRESIDENTE DELIA REPUBBLICA DI FINLANDIA,
Sig. Tarja Halonen,
Ministro degli affari esteri;
SUA MAESTÀ IL RE DI SVEZIA,
Sig. Lena Hjelm-Wallén,
Ministro degli affari esteri;
SUA MAESTÀ LA REGINA DEL REGNO UNITO DI GRAN BRETAGNA E IRLANDA DEL
NORD,
Sig. Douglas Henderson,
Ministro aggiunto
presso il Ministro degli affari esteri e del Commonwealth;
I QUALI, dopo aver scambiato i loro pieni poteri, riconosciuti in buona e debita forma,
HANNO CONVENUTO LE DISPOSIZIONI CHE SEGUONO:
Trattato di Amsterdam
PARTE PRIMA
MODIFICHE DI MERITO
Articolo 1
Il trattato sull'Unione europea è modificato in base alle disposizioni del presente articolo.
1) Dopo il terzo punto del preambolo è inserito il seguente punto:
«CONFERMANDO il proprio attaccamento ai diritti sociali fondamentali quali definiti
nella Carta sociale europea firmata a Torino il 18 ottobre 1961 e nella Carta comunitaria
dei diritti sociali fondamentali dei lavoratori del 1989,».
2) L'attuale settimo punto del preambolo è sostituito dal testo seguente:
«DETERMINATI a promuovere il progresso economico e sociale dei loro popoli, tenendo
conto del principio dello sviluppo sostenibile e nel contesto della realizzazione del mercato
interno e del rafforzamento della coesione e della protezione dell'ambiente, nonché
ad attuare politiche volte a garantire che i progressi compiuti sulla via dell'integrazione
economica si accompagnino a paralleli progressi in altri settori,».
3) Gli attuali nono e decimo punto del preambolo sono sostituiti dal testo seguente:
«DECISI ad attuare una politica estera e di sicurezza comune che preveda la definizione
progressiva di una politica di difesa comune, che potrebbe condurre ad una difesa comune,
a norma delle disposizioni dell'articolo J.7, rafforzando così l'identità dell'
Europa e la sua indipendenza al fine di promuovere la pace, la sicurezza e il progresso in
Europa e nel mondo,
DESISI ad agevolare la libera circolazione delle persone, garantendo nel contempo la sicurezza
dei loro popoli, con l'istituzione di uno spazio di libertà, sicurezza e giustizia, in
conformità alle disposizioni del presente trattato.»
4) All'articolo A, il secondo comma è sostituito dal testo seguente:
«Il presente trattato segna una nuova tappa nel processo di creazione di un'unione sempre
più stretta tra i popoli dell'Europa, in cui le decisioni siano prese nel modo più trasparente
possibile e il più vicino possibile ai cittadini.»
5) L'articolo Β è sostituito dal testo seguente:
«Articolo Β
L'Unione si prefigge i seguenti obiettivi:
— promuovere un progresso economico e sociale e un elevato livello di occupazione e
pervenire a uno sviluppo equilibrato e sostenibile, in particolare mediante la creazione
di uno spazio senza frontiere interne, il rafforzamento della coesione economica e
sociale e l'instaurazione di un'unione economica e monetaria che comporti a termine
una moneta unica, in conformità delle disposizioni del presente trattato;
Parte prima
— affermare la sua identità sulla scena internazionale, in particolare mediante l'attuazione
di una politica estera e di sicurezza comune, ivi compresa la definizione progressiva
di una politica di difesa comune, che potrebbe condurre ad una difesa comune,
a norma delle disposizioni dell'articolo J.7;
— rafforzare la tutela dei diritti e degli interessi dei cittadini dei suoi Stati membri mediante
l'istituzione di una cittadinanza dell'Unione;
— conservare e sviluppare l'Unione quale spazio di libertà, sicurezza e giustizia in cui sia
assicurata la libera circolazione delle persone insieme a misure appropriate per quanto
concerne i controlli alle frontiere esterne, l'asilo, l'immigrazione, la prevenzione della
criminalità e la lotta contro quest'ultima;
— mantenere integralmente \'acquis comunitario e svilupparlo al fine di valutare in quale
misura si renda necessario rivedere le politiche e le forme di cooperazione instaurate
dal presente trattato allo scopo di garantire l'efficacia dei meccanismi e delle istituzioni
comunitarie.
Gli obiettivi dell'Unione saranno perseguiti conformemente alle disposizioni del presente
trattato, alle condizioni e secondo il ritmo ivi fissati, nel rispetto del principio di sussidiarietà
definito all'articolo 3 Β del trattato che istituisce la Comunità europea.»
6) All'articolo C, il secondo comma è sostituito dal testo seguente:
«L'Unione assicura in particolare la coerenza globale della sua azione esterna nell'ambito
delle politiche in materia di relazioni esterne, di sicurezza, di economia e di sviluppo. Il
Consiglio e la Commissione hanno la responsabilità di garantire tale coerenza e cooperano
a tal fine. Essi provvedono, nell'ambito delle rispettive competenze, ad attuare dette
politiche.»
7) L'articolo E è sostituito dal testo seguente:
«Articolo E
Il Parlamento europeo, il Consiglio, la Commissione, la Corte di giustizia e la Corte dei
conti esercitano le loro attribuzioni alle condizioni e ai fini previsti, da un lato, dalle
disposizioni dei trattati che istituiscono le Comunità europee, nonché dalle disposizioni
dei successivi trattati e atti recanti modifiche e integrazioni delle stesse e, dall'altro, dalle
altre disposizioni del presente trattato.»
8) L'articolo F è modificato come segue:
a) il paragrafo 1 è sostituito dal testo seguente:
«1. L'Unione si fonda sui principi di libertà, democrazia, rispetto dei diritti dell'uomo
e delle libertà fondamentali, e dello stato di diritto, principi che sono comuni
agli Stati membri.»
b) L'attuale paragrafo 3 diventa paragrafo 4 ed è inserito un nuovo paragrafo 3, così
redatto:
«3. L'Unione rispetta l'identità nazionale dei suoi Stati membri.»
Trattato di Amsterdam
9) Alla fine del titolo I è inserito il seguente articolo:
«Articolo F.l
1. Il Consiglio, riunito nella composizione dei capi di Stato o di governo, deliberando
all'unanimità su proposta di un terzo degli Stati membri o della Commissione e previo
parere conforme del Parlamento europeo, può constatare l'esistenza di una violazione
grave e persistente da parte di uno Stato membro dei principi di cui all'articolo F, paragrafo
1, dopo aver invitato il governo dello Stato membro in questione a presentare osservazioni.
2. Qualora sia stata effettuata una siffatta constatazione, il Consiglio, deliberando a
maggioranza qualificata, può decidere di sospendere, alcuni dei diritti derivanti allo Stato
membro in questione dall'applicazione del presente trattato, compresi i diritti di voto del
rappresentante del governo di tale Stato membro in seno al Consiglio. Neil'agire in tal
senso, il Consiglio tiene conto delle possibili conseguenze di una siffatta sospensione sui
diritti e sugli obblighi delle persone fisiche e giuridiche.
Lo Stato membro in questione continua in ogni caso ad essere vincolato dagli obblighi che
gli derivano dal presente trattato.
3. Il Consiglio, deliberando a maggioranza qualificata, può successivamente decidere di
modificare o revocare le misure adottate a norma del paragrafo 2, per rispondere ai cambiamenti
nella situazione che ha portato alla loro imposizione.
4. Ai fini del presente articolo, il Consiglio delibera senza tener conto del voto del
rappresentante dello Stato membro in questione. Le astensioni dei membri presenti o rappresentati
non ostano all'adozione delle decisioni di cui al paragrafo 1. Per maggioranza
qualificata si intende una proporzione di voti ponderati dei membri del Consiglio interessati
equivalente a quella prevista all'articolo 148, paragrafo 2 del trattato che istituisce la
Comunità europea.
Il presente paragrafo si applica anche in caso di sospensione dei diritti di voto a norma del
paragrafo 2.
5. Ai fini del presente articolo, il Parlamento europeo delibera alla maggioranza dei
due terzi dei voti espressi, che rappresenta la maggioranza dei suoi membri.»
10) Il titolo V è sostituito dal testo seguente:
«Titolo V
DISPOSIZIONI SULLA POLITICA ESTERA E DI SICUREZZA COMUNE
Articolo J.l
1. L'Unione stabilisce ed attua una politica estera e di sicurezza comune estesa a tutti i
settori della politica estera e di sicurezza i cui obiettivi sono i seguenti:
— difesa dei valori comuni, degli interessi fondamentali, dell'indipendenza e dell'integrità
dell'Unione conformemente ai principi della Carta delle Nazioni Unite;
10 Pane prima
— rafforzamento della sicurezza dell'Unione in tutte le sue forme;
— mantenimento della pace e rafforzamento della sicurezza internazionale, conformemente
ai principi della Carta delle Nazioni Unite, nonché ai principi dell'Atto finale di
Helsinki e agli obiettivi della Carta di Parigi, compresi quelli relativi alle frontiere
esterne;
— promozione della cooperazione internazionale;
— sviluppo e consolidamento della democrazia e dello stato di diritto, nonché rispetto
dei diritti dell'uomo e delle libertà fondamentali.
2. Gli Stati membri sostengono attivamente e senza riserve la politica estera e di sicurezza
dell'Unione in uno spirito di lealtà e di solidarietà reciproca.
Gli Stati membri operano congiuntamente per rafforzare e sviluppare la loro recìproca
solidarietà politica. Essi si astengono da qualsiasi azione contraria agli interessi dell'Unione
o tale da nuocere alla sua efficacia come elemento di coesione nelle relazioni
internazionali.
Il Consiglio provvede affinché detti principi siano rispettati.
Articolo J.2
L'Unione persegue gli obiettivi di cui all'articolo J. 1 :
— definendo i principi e gli orientamenti generali della politica estera e di sicurezza
comune;
— decidendo strategie comuni;
— adottando azioni comuni;
— adottando posizioni comuni;
— rafforzando la cooperazione sistematica tra gli Stati membri per la conduzione della
loro politica.
Articolo J.3
1. Il Consiglio europeo definisce i principi e gli orientamenti generali della politica
estera e di sicurezza comune, ivi comprese le questioni che hanno implicazioni in materia
di difesa.
2. Il Consiglio europeo decide strategie comuni che l'Unione deve attuare nei settori in
cui gli Stati membri hanno importanti interessi in comune.
Le strategie comuni fissano i rispettivi obiettivi, la durata nonché i mezzi che l'Unione e
gli Stati membri devono mettere a disposizione.
3. Il Consiglio prende le decisioni necessarie per la definizione e l'attuazione della politica
estera e di sicurezza comune in base agli orientamenti generali definiti dal Consiglio
europeo.
Trattato di Amsterdam 11
Il Consiglio raccomanda strategie comuni al Consiglio europeo e le attua, in particolare
adottando azioni comuni e posizioni comuni.
Il Consiglio assicura l'unità, la coerenza e l'efficacia dell'azione dell'LTnione.
Articolo J.4
1. Il Consiglio adotta azioni comuni. Le azioni comuni affrontano specifiche situazioni
in cui si ritiene necessario un intervento operativo dell'Unione. Esse definiscono gli obiettivi,
la portata e i mezzi di cui l'Unione deve disporre le condizioni di attuazione e, se
necessario, la durata.
2. Se si produce un cambiamento di circostanze che ha una netta incidenza su una
questione oggetto di un'azione comune, il Consiglio rivede i principi e gli obiettivi di
detta azione e adotta le decisioni necessarie. L'azione comune resta valida sinché il Consiglio
non abbia deliberato.
3. Le azioni comuni vincolano gli Stati membri nelle loro prese di posizione e nella
conduzione della loro azione.
4. Il Consiglio può chiedere alla Commissione di sottoporgli qualsiasi proposta appropriata
relativa alla politica estera e di sicurezza comune per assicurare l'attuazione di
un'azione comune.
5. Qualsiasi presa di posizione o azione nazionale prevista in applicazione di un'azione
comune forma oggetto di informazione entro termini che permettano, se necessario, una
concertazione preliminare in sede di Consiglio. L'obbligo dell'informazione preliminare
non è applicabile per le misure di semplice recepimento sul piano nazionale delle decisioni
del Consiglio.
6. In caso di assoluta necessità connessa con l'evoluzione della situazione e in mancanza
di una decisione del Consiglio, gli Stati membri possono prendere d'urgenza le
misure necessarie, tenuto conto degli obiettivi generali dell'azione comune. Lo Stato
membro che prende tali misure ne informa immediatamente il Consiglio.
7. In caso di difficoltà rilevanti nell'applicazione di un'azione comune, uno Stato membro
ne investe il Consiglio che delibera al riguardo e ricerca le soluzioni appropriate.
Queste ultime non possono essere in contrasto con gli obiettivi dell'azione né nuocere alla
sua efficacia.
Articolo J.5
Il Consiglio adotta posizioni comuni. Le posizioni comuni definiscono l'approccio dell'Unione
su una questione particolare di natura geografica o tematica. Gli Stati membri
provvedono affinché le loro politiche nazionali siano conformi alle posizioni comuni.
Articolo J.6
Gli Stati membri si informano reciprocamente e si consultano in sede di Consiglio in
merito a qualsiasi questione di politica estera e di sicurezza di interesse generale per garantire
che l'influenza dell'Unione si eserciti nel modo più efficace con un'azione convergente
e concertata.
12 Parte prima
Articolo J.7
1. La politica estera e di sicurezza comune comprende tutte le questioni relative alla
sicurezza dell'Unione, ivi compresa la definizione progressiva di una politica di difesa
comune, a norma del secondo comma, che potrebbe condurre a una difesa comune qualora
il Consiglio europeo decida in tal senso. In tal caso il Consiglio europeo raccomanda
agli Stati membri di adottare tale decisione secondo le rispettive norme costituzionali.
L'Unione dell'Europa occidentale (UEO) è parte integrante dello sviluppo dell'Unione,
alla quale conferisce l'accesso ad una capacità operativa di difesa, in particolare nel quadro
del paragrafo 2. Essa aiuta l'Unione nella definizione degli aspetti della politica estera
e di sicurezza comune, come previsto nel presente articolo. L'Unione promuove di conseguenza
più stretti rapporti istituzionali con l'UEO, in vista di un'eventuale integrazione di
quest'ultima nell'Unione qualora il Consiglio europeo decida in tal senso. In tal caso il
Consiglio europeo raccomanda agli Stati membri di adottare tale decisione secondo le
rispettive norme costituzionali.
La politica dell'Unione a norma del presente articolo non pregiudica il carattere specifico
della politica di sicurezza e di difesa di taluni Stati membri e rispetta gli obblighi di alcuni
Stati membri i quali ritengono che la loro difesa comune si realizzi tramite l'Organizzazione
del trattato del Nordatlantico (NATO), nell'ambito del trattato dell'Atlantico del
Nord, e sia compatibile con la politica di sicurezza e di difesa comune adottata in tale
contesto.
La definizione progressiva di una politica di difesa comune sarà sostenuta, se gli Stati
membri lo ritengono opportuno, dalla loro reciproca cooperazione nel settore degli armamenti.
2. Le questioni cui si riferisce il presente articolo includono le missioni umanitarie e di
soccorso, le attività di mantenimento della pace e le missioni di unità di combattimento
nella gestione di crisi, ivi comprese le missioni tese al ristabilimento della pace.
3. L'Unione si avvarrà dell'UEO per elaborare ed attuare decisioni ed azioni dell'Unione
che hanno implicazioni nel settore della difesa.
La competenza del Consiglio europeo a definire orientamenti a norma dell'articolo J.3 si
estende altresì all'UEO per le questioni per le quali l'Unione ricorre a quest'ultima.
Quando l'Unione ricorre all'UEO per l'elaborazione e l'attuazione di decisioni dell'Unione
concernenti i compiti di cui al paragrafo 2, tutti gli Stati membri dell'Unione
hanno il diritto di partecipare a pieno titolo a tali compiti. Il Consiglio, d'intesa con le
istituzioni dell'UEO, adotta le necessarie modalità pratiche per consentire a tutti gli Stati
membri che contribuiscono a tali compiti di partecipare a pieno titolo e in condizioni di
parità alla programmazione e alle decisioni dell'UEO.
L'adozione di decisioni che hanno implicazioni nel settore della difesa, di cui al presente
paragrafo, non pregiudica le politiche e gli obblighi di cui al paragrafo 1, terzo comma.
Trattato di Amsterdam 13
4. Le disposizioni del presente articolo non ostano allo sviluppo di una cooperazione
rafforzata fra due o più Stati membri a livello bilaterale, nell'ambito dell'UEO e
dell'Alleanza atlantica, purché detta cooperazione non contravvenga a quella prevista dal
presente titolo e non la ostacoli.
5. Per favorire lo sviluppo degli obiettivi del presente articolo, le disposizioni dello
stesso saranno riesaminate a in conformità all'articolo N.
Articolo J.8
1. La presidenza rappresenta l'Unione per le materie che rientrano nella politica estera
e di sicurezza comune.
2. La presidenza è responsabile dell'attuazione delle decisioni adottate nell'ambito del
presente titolo; a questo titolo essa esprime in via di principio la posizione dell'Unione
nelle organizzazioni internazionali e nelle conferenze internazionali.
3. La presidenza è assistita dal segretario generale del Consiglio, che esercita le funzioni
di Alto rappresentante per la politica estera e di sicurezza comune.
4. La Commissione è pienamente associata ai compiti di cui ai paragrafi 1 e 2. La
presidenza è assistita in tali compiti, se necessario, dallo Stato membro che eserciterà la
presidenza successiva.
5. Il Consiglio, ogniqualvolta lo ritenga necessario, può nominare un rappresentante
speciale con un mandato per problemi politici specifici.
Articolo J.9
1. Gli Stati membri coordinano la propria azione nelle organizzazioni internazionali e
in occasione di conferenze internazionali. In queste sedi essi difendono le posizioni
comuni.
Nelle organizzazioni internazionali e in occasione di conferenze internazionali alle quali
non tutti gli Stati membri partecipano, quelli che vi partecipano difendono le posizioni
comuni.
2. Fatto salvo il paragrafo 1 e l'articolo J.4, paragrafo 3, gli Stati membri rappresentati
nelle organizzazioni internazionali o nelle conferenze internazionali alle quali non tutti
gli Stati membri partecipano, tengono informati questi ultimi in merito ad ogni questione
di interesse comune.
Gli Stati membri che sono anche membri del Consiglio di sicurezza delle Nazioni Unite si
concerteranno e terranno pienamente informati gli altri Stati membri. Gli Stati membri
che sono membri permanenti del Consiglio di sicurezza assicureranno, nell'esercizio delle
loro funzioni, la difesa delle posizioni e dell'interesse dell'Unione, fatte salve le responsabilità
che loro incombono in forza delle disposizioni della Carta delle Nazioni Unite.
Articolo J.10
Le missioni diplomatiche e consolari degli Stati membri e le delegazioni della Commissione
nei paesi terzi e nelle conferenze internazionali, nonché le loro rappresentanze
14 Pane prima
presso le organizzazioni internazionali, cooperano al fine di garantire il rispetto e l'attuazione
delle posizioni comuni e delle azioni comuni adottate dal Consiglio.
Esse intensificano la loro cooperazione procedendo a scambi di informazioni e a valutazioni
comuni e contribuendo all'attuazione delle disposizioni previste dall'articolo 8 C del
trattato che istituisce la Comunità europea.
Articolo J.ll
La presidenza consulta il Parlamento europeo sui principali aspetti e sulle scelte fondamentali
della politica estera e di sicurezza comune e provvede affinché le opinioni del
Parlamento europeo siano debitamente prese in considerazione. Il Parlamento europeo è
regolarmente informato dalla presidenza e dalla Commissione in merito allo sviluppo
della politica estera e di sicurezza dell'Unione.
Il Parlamento europeo può rivolgere interrogazioni o formulare raccomandazioni al Consiglio.
Esso procede ogni anno ad un dibattito sui progressi compiuti nell'attuazione della
politica estera e di sicurezza comune.
Articolo J.12
1. Ogni Stato membro o la Commissione può sottoporre al Consiglio questioni relative
alla politica estera e di sicurezza comune e può presentare proposte al Consiglio.
2. Nei casi che richiedono una decisione rapida, la presidenza convoca, d'ufficio o a
richiesta della Commissione o di uno Stato membro, una riunione straordinaria del Consiglio,
entro un termine di quarantotto ore o, in caso di emergenza, entro un termine più
breve.
Articolo J.13
1. Le decisioni a norma del presente titolo sono adottate dal Consiglio all'unanimità.
Le astensioni di membri presenti o rappresentati non impediscono l'adozione di tali decisioni.
In caso di astensione dal voto, ciascun membro del Consiglio può motivare la propria
astensione con una dichiarazione formale a norma del presente comma. In tal caso esso
non è obbligato ad applicare la decisione, ma accetta che essa impegni l'Unione. In uno
spirito di mutua solidarietà, lo Stato membro interessato si astiene da azioni che possano
contrastare o impedire l'azione dell'Unione basata su tale decisione, e gli altri Stati membri
rispettano la sua posizione. Qualora i membri del Consiglio che motivano in tal modo
la loro astensione rappresentino più di un terzo dei voti secondo la ponderazione di cui
all'articolo 148, paragrafo 2 del trattato che istituisce la Comunità europea, la decisione
non è adottata.
2. In deroga alle disposizioni di cui al paragrafo 1, il Consiglio delibera a maggioranza
qualificata:
— quando adotta azioni comuni, posizioni comuni o quando adotta decisioni sulla base
di una strategia comune;
— quando adotta decisioni relative all'attuazione di un'azione comune o di una posizione
comune.
Trattato di Amsterdam 15
Se un membro del Consiglio dichiara che, per dichiarati e importanti motivi di politica
nazionale, intende opporsi all'adozione di una decisione che richiede la maggioranza qualificata,
non si procede alla votazione. Il Consiglio, deliberando a maggioranza qualificata,
può chiedere che della questione sia investito il Consiglio europeo, affinché si pronunci
all'unanimità.
Ai voti dei membri del Consiglio è attribuita la ponderazione di cui all'articolo 148, paragrafo
2 del trattato che istituisce la Comunità europea. Per l'adozione delle decisioni sono
richiesti almeno 62 voti a favore, espressi da almeno 10 membri.
Il presente paragrafo non si applica alle decisioni che hanno implicazioni nel settore militare
o della difesa.
3. Per le questioni procedurali il Consiglio delibera alla maggioranza dei suoi membri.
Articolo J.14
Quando, ai fini dell'attuazione del presente titolo, occorre concludere un accordo con
uno o più Stati od organizzazioni internazionali, il Consiglio, deliberando all'unanimità,
può autorizzare la presidenza, assistita se del caso dalla Commissione, ad avviare i negoziati
a tal fine necessari. Tali accordi sono conclusi dal Consiglio, che delibera all'unanimità
su raccomandazione della presidenza. Nessun accordo è vincolante per uno Stato
membro il cui rappresentante in sede di Consiglio dichiari che esso deve conformarsi alle
prescrizioni della propria procedura costituzionale; gli altri membri del Consiglio possono
convenire che l'accordo si applichi a titolo provvisorio nei lori confronti.
Il presente articolo si applica anche alle materie contemplate nel titolo VI.
Articolo J.15
Fatto salvo l'articolo 151 del trattato che istituisce la Comunità europea, un comitato
politico controlla la situazione internazionale nei settori che rientrano nella politica estera
e di sicurezza comune e contribuisce a definire le politiche formulando pareri per il Consiglio,
a richiesta di questo o di propria iniziativa. Esso controlla altresì l'attuazione delle
politiche concordate, fatta salva la responsabilità della presidenza e della Commissione.
Articolo J.16
Il segretario generale del Consiglio, Alto rappresentante per la politica estera e di sicurezza
comune, assiste il Consiglio nelle questioni rientranti nel campo della politica estera
e di sicurezza comune, in particolare contribuendo alla formulazione, preparazione e
attuazione delle decisioni politiche e conducendo all'occorrenza, a nome del Consiglio e
su richiesta della presidenza, un dialogo politico con terzi.
Articolo J.17
La Commissione è pienamente associata ai lavori nel settore della politica estera e di
sicurezza comune.
16 Pane prima
Articolo J. 18
1. Gli articoli 137, 138, da 139 a 142, 146, 147, da 150 a 153, da 157 a 163, 191 A e
217 del trattato che istituisce la Comunità europea si applicano alle disposizioni relative ai
settori di cui al presente titolo.
2. Le spese amministrative che le istituzioni sostengono per le disposizioni relative ai
settori di cui al presente titolo sono a carico del bilancio delle Comunità europee.
3. Le spese operative cui dà luogo l'attuazione di dette disposizioni sono anch'esse a
carico del bilancio delle Comunità europee, eccetto le spese derivanti da operazioni che
hanno implicazioni nel settore militare o della difesa, e a meno che il Consiglio, deliberando
all'unanimità, decida altrimenti.
Nei casi in cui non sono a carico del bilancio delle Comunità europee, le spese sono a
carico degli Stati membri secondo un criterio di ripartizione basato sul prodotto nazionale
lordo, a meno che il Consiglio, deliberando all'unanimità, non stabilisca altrimenti. Per
quanto riguarda le spese derivanti da operazioni che hanno implicazioni nel settore militare
o della difesa, gli Stati membri i cui rappresentanti in Consiglio hanno fatto una
dichiarazione formale a norma dell'articolo J.13, paragrafo 1, secondo comma, non sono
obbligati a contribuire al loro finanziamento.
4. La procedura di bilancio stabilita nel trattato che istituisce la Comunità europea si
applica alle spese a carico del bilancio delle Comunità europee.»
11) Il titolo VI è sostituito dal testo seguente:
«Titolo VI
DISPOSIZIONI SULLA COOPERAZIONE DI POLIZIA E GIUDIZIARIA IN MATERIA
PENALE
Articolo K.l
Fatte salve le competenze della Comunità europea, l'obiettivo che l'Unione si prefigge è
fornire ai cittadini un livello elevato di sicurezza in uno spazio di libertà, sicurezza e
giustizia, sviluppando tra gli Stati membri un'azione in comune nel settore della cooperazione
di polizia e giudiziaria in materia penale e prevenendo e reprimendo il razzismo e la
xenofobia.
Tale obiettivo è perseguito prevenendo e reprimendo la criminalità, organizzata o di altro
tipo, in particolare il terrorismo, la tratta degli esseri umani ed i reati contro i minori, il
traffico illecito di droga e di armi, la corruzione e la frode, mediante:
— una più stretta cooperazione fra le forze di polizia, le autorità doganali e le altre
autorità competenti degli Stati membri, sia direttamente che tramite l'Ufficio europeo
di polizia (Europol), a norma degli articoli K.2 e K.4;
— una più stretta cooperazione tra le autorità giudiziarie e altre autorità competenti degli
Stati membri, a norma degli articoli K.3, lettere da a) a d) e K.4;
Trattato di Amsterdam 17
— il ravvicinamento, ove necessario, delle normative degli Stati membri in materia penale,
a norma dell'articolo K.3, lettera e).
Articolo K.2
1. L'azione comune nel settore della cooperazione di polizia comprende:
a) la cooperazione operativa tra le autorità competenti degli Stati membri, compresi la
polizia, le dogane e altri servizi specializzati incaricati dell'applicazione della legge, in
relazione alla prevenzione e all'individuazione dei reati e alle relative indagini;
b) la raccolta, l'archiviazione, il trattamento, l'analisi e lo scambio, in particolare attraverso
Europol, delle pertinenti informazioni, comprese quelle in possesso dei servizi
incaricati dell'applicazione della legge riguardo a segnalazioni di transazioni finanziarie
sospette, nel rispetto delle pertinenti disposizioni sulla protezione dei dati personali;
e) la cooperazione e le iniziative comuni in settori quali la formazione, lo scambio di
ufficiali di collegamento, il comando di funzionari, l'uso di attrezzature, la ricerca in
campo criminológico;
d) la valutazione in comune di particolari tecniche investigative ai fini dell'individuazione
di forme gravi di criminalità organizzata.
2. Il Consiglio promuove la cooperazione tramite Europol e, in particolare, entro cinque
anni dall'entrata in vigore del trattato di Amsterdam:
a) mette Europol in condizione di agevolare e sostenere la preparazione, nonché di promuovere
il coordinamento e l'effettuazione di specifiche operazioni investigative da
parte delle autorità competenti degli Stati membri, comprese azioni operative di unità
miste cui partecipano rappresentanti di Europol con funzioni di supporto;
b) adotta misure che consentono ad Europol di richiedere alle autorità competenti degli
Stati membri di svolgere e coordinare le loro indagini su casi specifici e di sviluppare
competenze specifiche che possono essere messe a disposizione degli Stati membri per
assisterli nelle indagini relative a casi di criminalità organizzata;
e) promuove accordi di collegamento tra organi inquirenti sia di magistratura che di polizia
che si specializzano nella lotta contro la criminalità organizzata in stretta cooperazione
con Europol;
d) istituisce una rete di ricerca, documentazione e statistica sulla criminalità transnazionale.
Articolo K.3
L'azione comune nel settore della cooperazione giudiziaria in materia penale comprende:
18 Parte prima
a) la facilitazione e l'accelerazione della cooperazione tra i ministeri competenti e le autorità
giudiziarie o autorità omologhe degli Stati membri in relazione ai procedimenti e
all'esecuzione delle decisioni;
b) la facilitazione dell'estradizione fra Stati membri;
e) la garanzia della compatibilità delle normative applicabili negli Stati membri, nella misura
necessaria per migliorare la suddetta cooperazione;
d) la prevenzione dei conflitti di giurisdizione tra Stati membri;
e) la progressiva adozione di misure per la fissazione di norme minime relative agli elementi
costitutivi dei reati e alle sanzioni, per quanto riguarda la criminalità organizzata,
il terrorismo e il traffico illecito di stupefacenti.
Articolo K.4
Il Consiglio stabilisce le condizioni e i limiti entro i quali le autorità competenti di cui agli
articoli K.2 e K.3 possono operare nel territorio di un altro Stato membro in collegamento
e d'intesa con le autorità di quest'ultimo.
Articolo K.5
Il presente titolo non osta all'esercizio delle responsabilità incombenti agli Stati membri
per il mantenimento dell'ordine pubblico e la salvaguardia della sicurezza interna.
Articolo K.6
1. Nei settori di cui al presente titolo, gli Stati membri si informano e si consultano
reciprocamente, in seno al Consiglio, per coordinare la loro azione; essi instaurano a tal
fine una collaborazione tra i servizi competenti delle loro amministrazioni.
2. Il Consiglio adotta misure e promuove, nella forma e secondo le procedure appropriate
di cui al presente titolo, la cooperazione finalizzata al conseguimento degli obiettivi
dell'Unione. A questo scopo, deliberando all'unanimità, su iniziativa di uno Stato membro
o della Commissione, il Consiglio può:
a) adottare posizioni comuni che definiscono l'orientamento dell'Unione in merito a una
questione specifica;
b) adottare decisioni-quadro per il ravvicinamento delle disposizioni legislative e regolamentari
degli Stati membri. Le decisioni-quadro sono vincolanti per gli Stati membri
quanto al risultato da ottenere, salva restando la competenza delle autorità nazionali in
merito alla forma e ai mezzi. Esse non hanno efficacia diretta;
e) adottare decisioni aventi qualsiasi altro scopo coerente con gli obiettivi del presente
titolo, escluso qualsiasi ravvicinamento delle disposizioni legislative e regolamentari degli
Stati membri. Queste decisioni sono vincolanti e non hanno efficacia diretta. Il
Consiglio, deliberando a maggioranza qualificata, adotta le misure necessarie per l'attuazione
di tali decisioni a livello dell'Unione;
Trattato di Amsterdam
d) stabilire convenzioni di cui raccomanda l'adozione agli Stati membri secondo le rispettive
norme costituzionali. Gli Stati membri avviano le procedure applicabili entro un
termine stabilito dal Consiglio.
Salvo disposizioni contrarie da esse previste, le convenzioni, una volta adottate da almeno
la metà degli Stati membri, entrano in vigore per detti Stati membri. Le relative
misure di applicazione sono adottate in seno al Consiglio a maggioranza dei due terzi
delle parti contraenti.
3. Qualora le deliberazioni del Consiglio richiedano la maggioranza qualificata, ai voti
dei membri è attribuita la ponderazione prevista all'articolo 148, paragrafo 2 del trattato
che istituisce la Comunità europea e le deliberazioni sono valide se hanno ottenuto almeno
sessantadue voti favorevoli, espressi da almeno dieci membri.
4. Per le questioni procedurali il Consiglio delibera a maggioranza dei suoi membri.
Articolo K.7
1. La Corte di giustizia delle Comunità europee, alle condizioni previste dal presente
articolo, è competente a pronunciarsi in via pregiudiziale sulla validità o l'interpretazione
delle decisioni-quadro e delle decisioni, sull'interpretazione di convenzioni stabilite ai
sensi del presente titolo e sulla validità e sull'interpretazione delle misure di applicazione
delle stesse.
2. Con una dichiarazione effettuata all'atto della firma del trattato di Amsterdam o,
successivamente, in qualsiasi momento, ogni Stato membro può accettare che la Corte di
giustizia sia competente a pronunciarsi in via pregiudiziale, come previsto dal paragrafo 1.
3. Lo Stato membro che effettui una dichiarazione a norma del paragrafo 2 precisa
che:
a) ogni giurisdizione di tale Stato avverso le cui decisioni non possa proporsi un ricorso
giurisdizionale di diritto interno può chiedere alla Corte di giustizia di pronunciarsi in
via pregiudiziale su una questione sollevata in un giudizio pendente davanti a tale giurisdizione
e concernente la validità o l'interpretazione di un atto di cui al paragrafo 1,
se detta giurisdizione reputi necessaria una decisione su tale punto per emanare la sua
sentenza, o
b) ogni giurisdizione di tale Stato può chiedere alla Corte di giustizia di pronunciarsi in
via pregiudiziale su una questione sollevata in un giudizio pendente davanti a tale giurisdizione
e concernente la validità o l'interpretazione di un atto di cui al paragrafo 1,
se detta giurisdizione reputi necessaria una decisione su tale punto per emanare la sua
sentenza.
4. Ogni Stato membro, che abbia o meno fatto una dichiarazione a norma del paragrafo
2, ha la facoltà di presentare alla Corte memorie od osservazioni scritte nei procedimenti
di cui al paragrafo 1.
5. La Corte di giustizia non è competente a riesaminare la validità o la proporzionalità
di operazioni effettuate dalla polizia o da altri servizi incaricati dell'applicazione della
legge di uno Stato membro o l'esercizio delle responsabilità incombenti agli Stati membri
per il mantenimento dell'ordine pubblico e la salvaguardia della sicurezza interna.
20 Pane prima
6. La Corte di giustizia è competente a riesaminare la legittimità delle decisioni-quadro
e delle decisioni nei ricorsi proposti da uno Stato membro o dalla Commissione per incompetenza,
violazione delle forme sostanziali, violazione del presente trattato o di qualsiasi
regola di diritto relativa alla sua applicazione, ovvero per sviamento di potere. I
ricorsi di cui al presente paragrafo devono essere promossi entro due mesi dalla pubblicazione
dell'atto.
7. La Corte di giustizia è competente a statuire su ogni controversia tra Stati membri
concernente l'interpretazione o l'applicazione di atti adottati a norma dell'articolo K.6,
paragrafo 2, ogniqualvolta detta controversia non possa essere risolta dal Consiglio entro
sei mesi dalla data nella quale esso è stato adito da uno dei suoi membri. La Corte è
inoltre competente a statuire su ogni controversia tra Stati membri e Commissione concernente
l'interpretazione o l'applicazione delle convenzioni stabilite a norma dell'articolo
K.6, paragrafo 2, lettera d).
Articolo K.8
1. È istituito un comitato di coordinamento composto di alti funzionari che, oltre a
svolgere un ruolo di coordinamento, ha il compito:
— di formulare pareri per il Consiglio, a richiesta di quest'ultimo o di propria iniziativa;
— di contribuire, fatto salvo l'articolo 151 del trattato che istituisce la Comunità europea,
alla preparazione dei lavori del Consiglio nei settori contemplati dall'articolo K.l.
2. La Commissione è pienamente associata ai lavori nei settori di cui al presente titolo.
Articolo K.9
Nelle organizzazioni internazionali e in occasione delle conferenze internazionali cui partecipano,
gli Stati membri esprimono le posizioni comuni adottate in base alle disposizioni
del presente titolo.
Alle materie che rientrano nel presente titolo si applicano, per quanto opportuno, gli articoli
J.8 e J.9.
Articolo K.10
Gli accordi di cui all'articolo J.14 possono riguardare materie rientranti nel presente
titolo.
Articolo K.11
1. Il Consiglio consulta il Parlamento europeo prima di adottare qualsiasi misura di cui
all'articolo K.6, paragrafo 2, lettere b), e) e d). Il Parlamento europeo esprime il suo
parere entro un termine che il Consiglio può fissare; tale termine non può essere inferiore
a tre mesi. In mancanza di parere entro detto termine, il Consiglio può deliberare.
2. La presidenza e la Commissione informano regolarmente il Parlamento europeo dei
lavori svolti nei settori che rientrano nel presente titolo.
Trattato di Amsterdam 21
3. Il Parlamento europeo può rivolgere al Consiglio interrogazioni o raccomandazioni.
Esso procede ogni anno a un dibattito sui progressi compiuti nei settori di cui al presente
titolo.
Articolo K.l2
1. Gli Stati membri che intendono instaurare tra loro una cooperazione rafforzata possono
essere autorizzati, in osservanza degli articoli K.l5 e K.l6, a far ricorso alle istituzioni,
alle procedure e ai meccanismi previsti dai trattati, a condizione che la cooperazione
proposta:
a) rispetti le competenze della Comunità europea e gli obiettivi stabiliti dal presente
titolo;
b) abbia il fine di consentire all'Unione di svilupparsi più rapidamente come spazio di
libertà, di sicurezza e di giustizia.
2. L'autorizzazione di cui al paragrafo 1 è concessa dal Consiglio, che delibera a maggioranza
qualificata su richiesta degli Stati membri interessati e dopo aver invitato la
Commissione a presentare il suo parere; la domanda è trasmessa anche al Parlamento
europeo.
Qualora un membro del Consiglio dichiari che, per specificati e importanti motivi di politica
interna, intende opporsi alla concessione di un'autorizzazione a maggioranza qualificata,
non si procede alla votazione. Il Consiglio, deliberando a maggioranza qualificata,
può chiedere che della questione sia investito il Consiglio europeo, affinché si pronunci
all'unanimità.
Ai voti dei membri del Consiglio è attribuita la ponderazione di cui all'articolo 148, paragrafo
2 del trattato che istituisce la Comunità europea. Per l'adozione delle decisioni sono
richiesti almeno 62 voti a favore, espressi da almeno 10 membri.
3. Ogni Stato membro che desideri partecipare a una cooperazione instaurata a norma
del presente articolo notifica tale intenzione al Consiglio ed alla Commissione, la quale,
entro un termine di tre mesi dalla data di ricezione della notifica, dà al Consiglio un
parere, raccomandando eventualmente le misure specifiche che ritiene necessarie perché
tale Stato membro partecipi a detta cooperazione. Entro quattro mesi dalla data di tale
notifica, il Consiglio decide sulla richiesta e sulle misure specifiche che può ritenere necessarie.
La decisione si intende adottata a meno che il Consiglio, deliberando a maggioranza
qualificata, decida di tenerla in sospeso; in tal caso il Consiglio dichiara i motivi della sua
decisione e stabilisce un termine per il suo riesame. Ai fini del presente paragrafo, il Consiglio
delibera alle condizioni stabilite nell'articolo K.l6.
4. Le disposizioni degli articoli da K.l a K.l3 si applicano alla cooperazione rafforzata
di cui al presente articolo, salvo se altrimenti previsto dal presente articolo o dagli articoli
K.15 e K.16.
Le disposizioni del trattato che istituisce la Comunità europea relative alle competenze
della Corte di giustizia delle Comunità europee e all'esercizio di dette competenze si applicano
ai paragrafi 1, 2 e 3.
22 Pane prima
5. Il presente articolo non pregiudica le disposizioni del Protocollo relativo all'integrazione
deWacquis di Schengen nell'ambito dell'Unione europea.
Articolo K.13
1. Gli articoli 137, 138, 138 E, da 139 a 142, 146, 147, 148, paragrafo 3, da 150 a 153,
da 157 a 163, 191 A e 217 del trattato che istituisce la Comunità europea si applicano alle
disposizioni concernenti i settori di cui al presente titolo.
2. Le spese amministrative che le istituzioni sostengono per le disposizioni relative ai
settori di cui al presente titolo sono a carico del bilancio delle Comunità europee.
3. Le spese operative connesse con l'attuazione di dette disposizioni sono anch'esse a
carico del bilancio delle Comunità europee, salvo che il Consiglio, deliberando all'unanimità,
decida altrimenti. Se non sono a carico del bilancio delle Comunità europee, tali
spese sono imputate agli Stati membri, secondo un criterio di ripartizione basato sul prodotto
nazionale lordo, salvo che il Consiglio, deliberando all'unanimità, decida altrimenti.
4. La procedura di bilancio stabilita nel trattato che istituisce la Comunità europea si
applica alle spese a carico del bilancio delle Comunità europee.
Articolo K.14
Il Consiglio, deliberando all'unanimità su iniziativa della Commissione o di uno Stato
membro e previa consultazione del Parlamento europeo, può decidere che un'azione in
settori contemplati dall'articolo K.l rientri nel titolo III bis del trattato che istituisce la
Comunità europea, e stabilire nel contempo le relative condizioni di voto. Esso raccomanda
agli Stati membri di adottare tale decisione secondo le rispettive norme costituzionali.
»
12) È inserito il seguente nuovo titolo:
«Titolo VI bis
DISPOSIZIONI SU UNA COOPERAZIONE RAFFORZATA
Articolo K.15
1. Gli Stati membri che intendono instaurare tra loro una cooperazione rafforzata possono
far ricorso alle istituzioni, alle procedure e ai meccanismi previsti dal presente trattato
e dal trattato che istituisce la Comunità europea, a condizione che la cooperazione:
a) sia diretta a promuovere gli obiettivi dell'Unione e a proteggere e servire i suoi interessi;
b) rispetti i principi dei suddetti trattati e il quadro istituzionale unico dell'Unione;
Trattato di Amsterdam 23
c) venga utilizzata solo in ultima istanza, qualora non sia stato possibile raggiungere gli
obiettivi dei suddetti trattati applicando le procedure pertinenti ivi contemplate;
d) riguardi almeno la maggioranza degli Stati membri;
e) non pregiudichi l'acquis comunitario e le misure adottate a norma delle altre disposizioni
dei suddetti trattati;
f) non pregiudichi le competenze, i diritti, gli obblighi e gli interessi degli Stati membri
che non vi partecipano;
g) sia aperta a tutti gli Stati membri e consenta loro di aderirvi in qualsiasi momento,
fatto salvo il rispetto della decisione di base e delle decisioni adottate in tale ambito;
h) ottemperi agli ulteriori criteri specifici definiti rispettivamente nell'articolo 5 A del trattato
che istituisce la Comunità europea e nell'articolo K.l2 del presente trattato, a
seconda dei settori interessati, e sia autorizzata dal Consiglio secondo le procedure da
essi previste.
2. Gli Stati membri applicano, per quanto li riguarda, gli atti e le decisioni adottati per
l'attuazione della cooperazione cui partecipano. Gli Stati membri che non partecipano a
tale cooperazione non ne ostacolano l'attuazione da parte degli Stati membri che vi partecipano.
Articolo K.l6
1. Ai fini dell'adozione degli atti e delle decisioni necessari per l'attuazione della cooperazione
di cui all'articolo K.15 si applicano le pertinenti disposizioni istituzionali del
presente trattato e del trattato che istituisce la Comunità europea. Tuttavia, benché tutti i
membri del Consiglio possano partecipare alle deliberazioni, solo quelli che rappresentano
Stati membri partecipanti prendono parte all'adozione delle decisioni. Per maggioranza
qualificata si intende una proporzione di voti ponderati dei membri del Consiglio interessati
equivalente a quella prevista all'articolo 148, paragrafo 2 del trattato che istituisce la
Comunità europea. L'unanimità è costituita unicamente dai membri del Consiglio interessati.
2. Le spese derivanti dall'attuazione della cooperazione, diverse dalle spese amministrative
che devono sostenere le istituzioni, sono a carico degli Stati membri partecipanti,
salvo che il Consiglio, deliberando all'unanimità, decida altrimenti.
Articolo K.17
Il Consiglio e la Commissione informano periodicamente il Parlamento europeo sugli sviluppi
della cooperazione rafforzata instaurata sulla base del presente titolo.»
13) L'articolo L è sostituito dal testo seguente:
«Articolo L
Le disposizioni del trattato che istituisce la Comunità europea, del trattato che istituisce la
Comunità europea del carbone e dell'acciaio e del trattato che istituisce la Comunità europea
dell'energia atomica relative alle competenze della Corte di giustizia delle Comu24
Pane prima
nità europee ed all'esercizio di tali competenze si applicano soltanto alle disposizioni seguenti
del presente trattato:
a) disposizioni che modificano il trattato che istituisce la Comunità economica europea
per creare la Comunità europea, il trattato che istituisce la Comunità europea del carbone
e dell'acciaio e il trattato che istituisce la Comunità europea dell'energia atomica;
b) disposizioni del titolo VI, alle condizioni previste dall'articolo K.7;
e) disposizioni del titolo VI bis, alle condizioni previste dall'articolo 5 A del trattato che
istituisce la Comunità europea e dall'articolo K.12 del presente trattato;
d) articolo F, paragrafo 2 per quanto riguarda l'attività delle istituzioni, nella misura in
cui la Corte sia competente a norma dei trattati che istituiscono le Comunità europee e
a norma del presente trattato;
e) articoli da L a S.»
14) All'articolo N, il paragrafo 2 è soppresso e il paragrafo 1 resta senza numero.
15) All'articolo O, il primo comma è sostituito dal testo seguente:
«Ogni Stato europeo, che rispetti i principi sanciti nell'articolo F, paragrafo 1, può domandare
di diventare membro dell'Unione. Esso trasmette la sua domanda al Consiglio,
che si pronuncia all'unanimità, previa consultazione della Commissione e previo parere
conforme del Parlamento europeo, che si pronuncia a maggioranza assoluta dei membri
che lo compongono.»
16) All'articolo S, è aggiunto un nuovo paragrafo, così redatto:
«In forza del trattato di adesione del 1994, fanno ugualmente fede le versioni del presente
trattato in lingua finlandese e svedese.»
Articolo 2
Il trattato che istituisce la Comunità europea è modificato in base alle disposizioni del presente
articolo.
1) Nel preambolo è aggiunto il seguente punto dopo gli otto punti:
«DETERMINATI a promuovere lo sviluppo del massimo livello possibile di conoscenza
nelle popolazioni attraverso un ampio accesso all'istruzione e attraverso l'aggiornamento
costante,».
2) L'articolo 2 è sostituito dal testo seguente:
«Articolo 2
La Comunità ha il compito di promuovere nell'insieme della Comunità, mediante l'instaurazione
di un mercato comune e di un'unione economica e monetaria e mediante l'attuazione
delle politiche e delle azioni comuni di cui agli articoli 3 e 3 A, uno sviluppo armonioso,
equilibrato e sostenibile delle attività economiche, un elevato livello di occupazione
e di protezione sociale, la parità tra uomini e donne, una crescita sostenibile e non inflazionistica,
un alto grado di competitività e di convergenza dei risultati economici, un
elevato livello di protezione dell'ambiente ed il miglioramento della qualità di quest'ultimo,
il miglioramento del tenore e della qualità della vita, la coesione economica e sociale
e la solidarietà tra Stati membri.»
Trattato di Amsterdam 25
3) L'articolo 3 è modificato come segue:
a) il testo attuale è numerato e diventa paragrafo 1;
b) nel nuovo paragrafo 1, la lettera d) è sostituita dal testo seguente:
«d) misure riguardanti l'ingresso e la circolazione di persone, come previsto dal titolo
III bis;»
e) nel nuovo paragrafo 1, dopo la lettera h) è inserita la nuova lettera i):
«i) la promozione del coordinamento tra le politiche degli Stati membri in materia di
occupazione al fine di accrescerne l'efficacia con lo sviluppo di una strategia coordinata
per l'occupazione;»;
d) nel nuovo paragrafo 1, l'attuale lettera i) diventa lettera j) e le successive lettere sono
rinumerate di conseguenza;
e) è aggiunto il seguente paragrafo:
«2. L'azione della Comunità a norma del presente articolo mira a eliminare le ineguaglianze,
nonché a promuovere la parità, tra uomini e donne.»
4) È inserito il seguente articolo:
«■Articolo 3 C
Le esigenze connesse con la tutela dell'ambiente devono essere integrate nella definizione
e nell'attuazione delle politiche e azioni comunitarie di cui all'articolo 3, in particolare
nella prospettiva di promuovere lo sviluppo sostenibile.»
5) È inserito il seguente articolo:
«Articolo 5 A
1. Gli Stati membri che intendono instaurare tra loro una cooperazione rafforzata possono
essere autorizzati, in osservanza degli articoli K.15 e K.l6 del trattato sull'Unione
europea, a ricorrere alle istituzioni, alle procedure e ai meccanismi previsti dal presente
trattato, a condizione che la cooperazione proposta:
a) non riguardi settori che rientrano nell'ambito della competenza esclusiva della Comunità;
b) non incida sulle politiche, sulle azioni o sui programmi comunitari;
e) non riguardi la cittadinanza dell'Unione, né crei discriminazioni tra cittadini degli Stati
membri;
d) rimanga entro i limiti delle competenze conferite alla Comunità dal presente trattato;
e) non costituisca una discriminazione né una restrizione negli scambi tra Stati membri e
non produca una distorsione delle condizioni di concorrenza tra questi ultimi.
2. L'autorizzazione di cui al paragrafo 1 è concessa dal Consiglio, che delibera a maggioranza
qualificata su proposta della Commissione, previa consultazione del Parlamento
europeo.
26 Pane prima
Se un membro del Consiglio dichiara che per importanti e specificati motivi di politica
interna, intende opporsi alla concessione di un'autorizzazione a maggioranza qualificata,
non si procede alla votazione. Il Consiglio, deliberando a maggioranza qualificata, può
chiedere che la questione venga sottoposta al Consiglio, riunito nella composizione di capi
di stato o di governo, per una decisione all'unanimità.
Gli Stati membri che intendono instaurare la cooperazione rafforzata di cui al paragrafo 1
possono trasmettere una richiesta alla Commissione che può presentare al Consiglio una
proposta al riguardo. Qualora la Commissione non presenti una proposta, essa informa gli
Stati membri interessati delle ragioni di tale decisione.
3. Ogni Stato membro che desideri partecipare a una cooperazione instaurata a norma
del presente articolo notifica tale intenzione al Consiglio ed alla Commissione, la quale,
entro un termine di tre mesi dalla data di ricezione della notifica, dà un parere al Consiglio.
Entro quattro mesi dalla data di notifica, la Commissione decide sulla richiesta e
sulle eventuali misure specifiche che può ritenere necessarie.
4. Gli atti e le decisioni necessari per l'attuazione delle attività di cooperazione sono
soggetti a tutte le disposizioni pertinenti del presente trattato, salvo se altrimenti previsto
dal presente articolo e dagli articoli K.15 e K.16 del trattato sull'Unione europea.
5. Il presente articolo non pregiudica le disposizioni del protocollo sull'integrazione
deWacquis di Schengen nell'ambito dell'Unione europea.»
6) All'articolo 6, il secondo comma è sostituito dal testo seguente:
«Il Consiglio, deliberando secondo la procedura di cui all'articolo 189 B, può stabilire
regole volte a vietare tale discriminazione.»
7) È inserito il seguente articolo:
«Articolo 6 A
Fatte salve le altre disposizioni del presente trattato e nell'ambito delle competenze da
esso conferite alla Comunità, il Consiglio, deliberando all'unanimità su proposta della
Commissione e previa consultazione del Parlamento europeo, può prendere i provvedimenti
opportuni per combattere le discriminazioni fondate sul sesso, la razza o l'origine
etnica, la religione o le convinzioni personali, gli handicap, l'età o le tendenze sessuali.»
8) Alla fine della Parte prima è inserito il seguente articolo:
«Articolo 7 D
Fatti salvi gli articoli 77, 90 e 92, in considerazione dell'importanza dei servizi di interesse
economico generale nell'ambito dei valori comuni dell'Unione, nonché del loro ruolo
nella promozione della coesione sociale e territoriale, la Comunità e gli Stati membri,
secondo le rispettive competenze e nell'ambito del campo di applicazione del presente
trattato, provvedono affinché tali servizi funzionino in base a principi e condizioni che
consentano loro di assolvere i loro compiti.»
Trattato di Amsterdam 27
9) All'articolo 8, il paragrafo 1 è sostituito dal testo seguente:
«1. È istituita una cittadinanza dell'Unione. È cittadino dell'Unione chiunque abbia la
cittadinanza di uno Stato membro. La cittadinanza dell'Unione costituisce un complemento
della cittadinanza nazionale e non sostituisce quest'ultima.»
10) All'articolo 8 A, il paragrafo 2 è sostituito dal testo seguente:
«2. Il Consiglio può adottare disposizioni intese a facilitare l'esercizio dei diritti di cui
al paragrafo 1; salvo diversa disposizione del presente trattato, esso delibera secondo la
procedura di cui all'articolo 189 B. Il Consiglio delibera all'unanimità durante tutta la
procedura.»
11) All'articolo 8 D, è aggiunto il seguente comma:
«Ogni cittadino dell'Unione può scrivere alle istituzioni o agli organi di cui al presente
articolo o all'articolo 4 in una delle lingue menzionate all'articolo 248 e ricevere una
risposta nella stessa lingua.»
12) L'articolo 51 è sostituito dal testo seguente:
«Articolo 51
Il Consiglio, deliberando secondo la procedura di cui all'articolo 189 B, adotta in materia
di sicurezza sociale le misure necessarie per l'instaurazione della libera circolazione dei
lavoratori, attuando in particolare un sistema che consenta di assicurare ai lavoratori migranti
e ai loro aventi diritto:
a) il cumulo di tutti i periodi presi in considerazione dalle varie legislazioni nazionali, sia
per il sorgere e la conservazione del diritto alle prestazioni sia per il calcolo di queste,
b) il pagamento delle prestazioni alle persone residenti nei territori degli Stati membri.
Il Consiglio delibera all'unanimità durante tutta la procedura di cui all'articolo 189 B.»
13) All'articolo 56, il paragrafo 2 è sostituito dal testo seguente:
«2. Il Consiglio, deliberando secondo la procedura di cui all'articolo 189 B, stabilisce
direttive per il coordinamento delle suddette disposizioni.»
14) All'articolo 57, il paragrafo 2 è sostituito dal testo seguente:
«2. In ordine alle stesse finalità, il Consiglio, deliberando secondo la procedura di cui
all'articolo 189 B, stabilisce le direttive intese al coordinamento delle disposizioni legislative,
regolamentari e amministrative degli Stati membri relative all'accesso alle attività non
salariate e all'esercizio di queste. Il Consiglio delibera all'unanimità, durante tutta la procedura
di cui all'articolo 189 B, per quelle direttive la cui esecuzione, in uno Stato membro
almeno, comporti una modifica dei vigenti principi legislativi del regime delle professioni,
per quanto riguarda la formazione e le condizioni di accesso delle persone fisiche.
Negli altri casi il Consiglio delibera a maggioranza qualificata.»
28 Pane prima
15) Nella parte terza è inserito il seguente titolo:
«Titolo III bis
VISTI, ASILO, IMMIGRAZIONE ED ALTRE POLITICHE CONNESSE CON LA LIBERA
CIRCOLAZIONE DELLE PERSONE
Articolo 73 I
Allo scopo di istituire progressivamente uno spazio di libertà, sicurezza e giustizia, il Consiglio
adotta:
a) entro un periodo di cinque anni a decorrere dall'entrata in vigore del trattato di
Amsterdam, misure volte ad assicurare la libera circolazione delle persone a norma
dell'articolo 7 A, insieme a misure di accompagnamento direttamente collegate in materia
di controlli alle frontiere esterne, asilo e immigrazione, a norma dell'articolo 73 J,
paragrafi 2 e 3 e dell'articolo 73 K, paragrafo 1, lettera a) e paragrafo 2, lettera a),
nonché misure per prevenire e combattere la criminalità, a norma dell'articolo K.3,
lettera e) del trattato sull'Unione europea;
b) altre misure nei settori dell'asilo, dell'immigrazione e della salvaguardia dei diritti dei
cittadini dei paesi terzi, a norma dell'articolo 73 K;
e) misure nel settore della cooperazione giudiziaria in materia civile, come previsto all'articolo
73 M;
d) misure appropriate per incoraggiare e rafforzare la cooperazione amministrativa, come
previsto all'articolo 73 N;
e) misure nel settore della cooperazione di polizia e giudiziaria in materia penale volte ad
assicurare alle persone un elevato livello di sicurezza mediante la prevenzione e la lotta
contro la criminalità all'interno dell'Unione, in conformità alle disposizioni del trattato
sull'Unione europea.
Articolo 73 J
Il Consiglio, deliberando secondo la procedura di cui all'articolo 73 O, entro un periodo
di cinque anni a decorrere dall'entrata in vigore del trattato di Amsterdam adotta:
1) misure volte a garantire, in conformità all'articolo 7 A, che non vi siano controlli sulle
persone, sia cittadini dell'Unione sia cittadini di paesi terzi, all'atto dell'attraversamento
delle frontiere interne;
2) misure relative all'attraversamento delle frontiere esterne degli Stati membri, che definiscono:
a) norme e procedure cui gli Stati membri devono attenersi per l'effettuazione di controlli
sulle persone alle suddette frontiere;
b) regole in materia di visti relativi a soggiorni previsti di durata non superiore a tre
mesi, che comprendono:
i) un elenco dei paesi terzi i cui cittadini devono essere in possesso del visto all'atto
dell'attraversamento delle frontiere esterne e di quelli i cui cittadini sono
esenti da tale obbligo;
Trattato di Amsterdam 29
ii) le procedure e condizioni per il rilascio dei visti da parte degli Stati membri;
iii) un modello uniforme di visto;
iv) norme relative a un visto uniforme;
3) misure che stabiliscono a quali condizioni i cittadini dei paesi terzi hanno libertà di
spostarsi all'interno del territorio degli Stati membri per un periodo non superiore a tre
mesi.
Articolo 73 K
Il Consiglio, deliberando secondo la procedura di cui all'articolo 73 O, entro un periodo
di cinque anni dall'entrata in vigore del trattato di Amsterdam adotta:
1) misure in materia di asilo, a norma della convenzione di Ginevra del 28 luglio 1951 e
del protocollo del 31 gennaio 1967, relativo allo status dei rifugiati, e degli altri trattati
pertinenti, nei seguenti settori:
a) criteri e meccanismi per determinare quale Stato membro è competente per l'esame
della domanda di asilo presentata da un cittadino di un paese terzo in uno degli
Stati membri,
b) norme minime relative all'accoglienza dei richiedenti asilo negli Stati membri,
e) norme minime relative all'attribuzione della qualifica di rifugiato a cittadini di paesi
terzi,
d) norme minime sulle procedure applicabili negli Stati membri per la concessione o la
revoca dello status di rifugiato;
2) misure applicabili ai rifugiati e agli sfollati nei seguenti settori:
a) norme minime per assicurare protezione temporanea agli sfollati di paesi terzi che
non possono ritornare nel paese di origine e per le persone che altrimenti necessitano
di protezione internazionale,
b) promozione di un equilibrio degli sforzi tra gli Stati membri che ricevono i rifugiati
e gli sfollati e subiscono le conseguenze dell'accoglienza degli stessi;
3) misure in materia di politica dell'immigrazione nei seguenti settori:
a) condizioni di ingresso e soggiorno e norme sulle procedure per il rilascio da parte
degli Stati membri di visti a lungo termine e di permessi di soggiorno, compresi
quelli rilasciati a scopo di ricongiungimento familiare,
b) immigrazione e soggiorno irregolari, compreso il rimpatrio delle persone in soggiorno
irregolare;
4) misure che definiscono con quali diritti e a quali condizioni i cittadini di paesi terzi che
soggiornano legalmente in uno Stato membro possono soggiornare in altri Stati membri.
30 Pane prima
Le misure adottate dal Consiglio a norma dei punti 3 e 4 non ostano a che uno Stato
membro mantenga o introduca, nei settori in questione, disposizioni nazionali compatibili
con il presente trattato e con gli accordi internazionali.
Alle misure da adottare a norma del punto 2, lettera b), del punto 3, lettera a), e del
punto 4 non si applica il suddetto periodo di cinque anni.
Articolo 73 L
1. Il presente titolo non osta all'esercizio delle responsabilità incombenti agli Stati
membri per il mantenimento dell'ordine pubblico e la salvaguardia della sicurezza interna.
2. Qualora uno o più Stati membri debbano affrontare una situazione di emergenza
caratterizzata dall'afflusso improvviso di cittadini di paesi terzi e fatto salvo il paragrafo
1, il Consiglio può, deliberando a maggioranza qualificata su proposta della Commissione,
adottare misure temporanee di durata non superiore a sei mesi a beneficio degli
Stati membri interessati.
Articolo 73 M
Le misure nel settore della cooperazione giudiziaria in materia civile che presenti implicazioni
transfrontaliere, da adottare a norma dell'articolo 73 O e per quanto necessario al
corretto funzionamento del mercato interno, includono:
a) il miglioramento e la semplificazione:
— del sistema per la notificazione transnazionale degli atti giudiziari ed extragiudiziali;
— della cooperazione nell'assunzione dei mezzi di prova;
— del riconoscimento e dell'esecuzione delle decisioni in materia civile e commerciale,
comprese le decisioni extragiudiziali;
b) la promozione della compatibilità delle regole applicabili negli Stati membri ai conflitti
di leggi e di competenza giurisdizionale;
e) l'eliminazione degli ostacoli al corretto svolgimento dei procedimenti civili, se necessario
promuovendo la compatibilità delle norme di procedura civile applicabili negli Stati
membri.
Articolo 73 N
Il Consiglio, deliberando secondo procedura di cui all'articolo 73 O, adotta misure atte a
garantire la cooperazione tra i pertinenti servizi delle amministrazioni degli Stati membri
nelle materie disciplinate dal presente titolo, nonché tra tali servizi e la Commissione.
Trattato di Amsterdam 31
Articolo 73 O
1. Per un periodo transitorio di cinque anni dall'entrata in vigore del trattato di Amsterdam,
il Consiglio delibera all'unanimità su proposta della Commissione o su iniziativa
di uno Stato membro e previa consultazione del Parlamento europeo.
2. Trascorso tale periodo di cinque anni:
— il Consiglio delibera su proposta della Commissione; la Commissione esamina qualsiasi
richiesta formulata da uno Stato membro affinché essa sottoponga una proposta al
Consiglio;
— il Consiglio, deliberando all'unanimità previa consultazione del Parlamento europeo,
prende una decisione al fine di assoggettare tutti o parte dei settori contemplati dal
presente titolo alla procedura di cui all'articolo 189 Β e di adattare le disposizioni
relative alle competenze della Corte di giustizia.
3. In deroga ai paragrafi 1 e 2, le misure di cui all'articolo 73 J, punto 2, lettera b),
punti i) e iii), successivamente all'entrata in vigore del trattato di Amsterdam, sono adottate
dal Consiglio, che delibera a maggioranza qualificata su proposta della Commissione
e previa consultazione del Parlamento europeo;
4. In deroga al paragrafo 2, le misure di cui all'articolo 73 J, punto 2, lettera b), punti
ii) e iv), trascorso un periodo di cinque anni dall'entrata in vigore del trattato di Amsterdam,
sono adottate dal Consiglio, che delibera secondo la procedura di cui all'articolo
189 B.
Articolo 73 Ρ
1. L'articolo 177 si applica al presente titolo nelle seguenti circostanze e alle seguenti
condizioni: quando è sollevata, in un giudizio pendente davanti a una giurisdizione nazionale
avverso le cui decisioni non possa proporsi un ricorso giurisdizionale di diritto
interno, una questione concernente l'interpretazione del presente titolo oppure la validità
o l'interpretazione degli atti delle istituzioni della Comunità fondati sul presente titolo,
tale giurisdizione, qualora reputi necessaria per emanare la sua sentenza una decisione su
tale punto, domanda alla Corte di giustizia di pronunciarsi sulla questione.
2. La Corte di giustizia non è comunque competente a pronunciarsi sulle misure o
decisioni adottate a norma dell'articolo 73 J, punto 1 in materia di mantenimento dell'ordine
pubblico e salvaguardia della sicurezza interna.
3. Il Consiglio, la Commissione o uno Stato membro possono chiedere alla Corte di
giustizia di pronunciarsi sull'interpretazione del presente titolo o degli atti delle istituzioni
della Comunità fondati sul presente titolo. La decisione pronunciata dalla Corte di giustizia
in risposta a siffatta richiesta non si applica alle sentenze degli organi giurisdizionali
degli Stati membri passate in giudicato.
Articolo 73 Q
Il presente titolo si applica nel rispetto delle disposizioni del protocollo sulla posizione del
Regno Unito e dell'Irlanda e del protocollo sulla posizione della Danimarca e fatto salvo
32 Pane prima
il protocollo sull'applicazione di alcuni aspetti dell'articolo 7 A del trattato che istituisce la
Comunità europea al Regno Unito e all'Irlanda.»
16) All'articolo 75, paragrafo 1, la parte introduttiva è sostituita dalla seguente:
«1. Ai fini dell'applicazione dell'articolo 74 e tenuto conto degli aspetti peculiari dei
trasporti, il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale e del Comitato delle regioni, stabilisce:».
17) All'articolo 100 A, il testo dei paragrafi 3, 4 e 5 è sostituito dal testo seguente:
«3. La Commissione, nelle sue proposte di cui al paragrafo 1 in materia di sanità, sicurezza,
protezione dell'ambiente e protezione dei consumatori, si basa su un livello di protezione
elevato, tenuto conto, in particolare, degli eventuali nuovi sviluppi fondati su riscontri
scientifici. Anche il Parlamento europeo ed il Consiglio, nell'ambito delle rispettive
competenze, cercheranno di conseguire tale obiettivo.
4. Allorché, dopo l'adozione da parte del Consiglio o della Commissione di una misura
di armonizzazione, uno Stato membro ritenga necessario mantenere disposizioni nazionali
giustificate da esigenze importanti di cui all'articolo 36 o relative alla protezione dell'ambiente
o dell'ambiente di lavoro, esso notifica tali disposizioni alla Commissione precisando
i motivi del mantenimento delle stesse.
5. Inoltre, fatto salvo il paragrafo 4, allorché, dopo l'adozione da parte del Consiglio o
della Commissione di una misura di armonizzazione, uno Stato membro ritenga necessario
introdurre disposizioni nazionali fondate su nuove prove scientifiche inerenti alla protezione
dell'ambiente o dell'ambiente di lavoro, giustificate da un problema specifico a
detto Stato membro insorto dopo l'adozione della misura di armonizzazione, esso notifica
le disposizioni previste alla Commissione precisando i motivi dell'introduzione delle stesse.
6. La Commissione, entro sei mesi dalle notifiche di cui ai paragrafi 4 e 5, approva o
respinge le disposizioni nazionali in questione dopo aver verificato se esse costituiscano o
no uno strumento di discriminazione arbitraria o una restrizione dissimulata nel commercio
tra gli Stati membri e se rappresentino o no un ostacolo al funzionamento del mercato
interno.
In mancanza di decisione della Commissione entro detto periodo, le disposizioni nazionali
di cui ai paragrafi 4 e 5 sono considerate approvate.
Se giustificato dalla complessità della questione e in assenza di pericolo per la salute
umana, la Commissione può notificare allo Stato membro interessato che il periodo di cui
al presente paragrafo può essere prolungato per un ulteriore periodo di massimo sei mesi.
7. Quando uno Stato membro è autorizzato, a norma del paragrafo 6, a mantenere o a
introdurre disposizioni nazionali che derogano a una misura di armonizzazione, la Commissione
esamina immediatamente l'opportunità di proporre un adeguamento di detta misura.
8. Quando uno Stato membro solleva un problema specifico di pubblica sanità in un
settore che è stato precedentemente oggetto di misure di armonizzazione, esso lo sottopone
alla Commissione che esamina immediatamente l'opportunità di proporre misure appropriate
al Consiglio.
Trattato di Amsterdam 33
9. In deroga alla procedura di cui agli articoli 169 e 170, la Commissione o qualsiasi
Stato membro può adire direttamente la Corte di giustizia ove ritenga che un altro Stato
membro faccia un uso abusivo dei poteri contemplati dal presente articolo.
10. Le misure di armonizzazione di cui sopra comportano, nei casi opportuni, una
clausola di salvaguardia che autorizza gli Stati membri ad adottare, per uno o più dei
motivi di carattere non economico di cui all'articolo 36, misure provvisorie soggette ad
una procedura comunitaria di controllo.»
18) Gli articoli 100 C e 100 D sono soppressi.
19) Dopo il titolo VI è inserito il seguente titolo:
«Titolo VI bis
OCCUPAZIONE
Articolo 109 N
Gli Stati membri e la Comunità, in base al presente titolo, si adoperano per sviluppare una
strategia coordinata a favore dell'occupazione, e in particolare a favore della promozione
di una forza lavoro competente, qualificata, adattabile e di mercati del lavoro in grado di
rispondere ai mutamenti economici, al fine di realizzare gli obiettivi di cui all'articolo Β
del trattato sull'Unione europea e all'articolo 2 del presente trattato.
Articolo 109 O
1. Gli Stati membri, attraverso le loro politiche in materia di occupazione, contribuiscono
al raggiungimento degli obiettivi di cui all'articolo 109 Ν in modo coerente con gli
indirizzi di massima per le politiche economiche degli Stati membri e della Comunità
adottati a norma dell'articolo 103, paragrafo 2.
2. Gli Stati membri, tenuto conto delle prassi nazionali in materia di responsabilità
delle parti sociali, considerano la promozione dell'occupazione una questione di interesse
comune e coordinano in sede di Consiglio le loro azioni al riguardo, in base alle disposizioni
dell'articolo 109 Q.
Articolo 109 Ρ
1. La Comunità contribuisce ad un elevato livello di occupazione promuovendo la cooperazione
tra gli Stati membri nonché sostenendone e, se necessario, integrandone
l'azione. Sono in questo contesto rispettate le competenze degli Stati membri.
2. Nella definizione e nell'attuazione delle politiche e delle attività comunitarie si tiene
conto dell'obiettivo di un livello di occupazione elevato.
34 Pane prima
Articolo 109 Q
1. In base a una relazione annuale comune del Consiglio e della Commissione, il
Consiglio europeo esamina annualmente la situazione dell'occupazione nella Comunità e
adotta le conclusioni del caso.
2. Sulla base delle conclusioni del Consiglio europeo, il Consiglio, deliberando a maggioranza
qualificata su proposta della Commissione, previa consultazione del Parlamento
europeo, del Comitato economico e sociale, del Comitato delle regioni e del comitato per
l'occupazione di cui all'articolo 109 S, elabora annualmente degli orientamenti di cui devono
tener conto gli Stati membri nelle rispettive politiche in materia di occupazione. Tali
orientamenti sono coerenti con gli indirizzi di massima adottati a norma dell'articolo 103,
paragrafo 2.
3. Ciascuno Stato membro trasmette al Consiglio e alla Commissione una relazione
annuale sulle principali misure adottate per l'attuazione della propria politica in materia di
occupazione, alla luce degli orientamenti in materia di occupazione di cui al paragrafo 2.
4. Il Consiglio, sulla base delle relazioni di cui al paragrafo 3 e dei pareri del comitato
per l'occupazione, procede annualmente ad un esame dell'attuazione delle politiche degli
Stati membri in materia di occupazione alla luce degli orientamenti in materia di occupazione.
Il Consiglio, deliberando a maggioranza qualificata su raccomandazione della
Commissione, può, se lo considera opportuno sulla base di detto esame, rivolgere raccomandazioni
agli Stati membri.
5. Sulla base dei risultati di detto esame, il Consiglio e la Commissione trasmettono al
Consiglio europeo una relazione annuale comune in merito alla situazione dell'occupazione
nella Comunità e all'attuazione degli orientamenti in materia di occupazione.
Articolo 109 R
Il Consiglio, deliberando secondo la procedura di cui all'articolo 189 B e previa consultazione
del Comitato economico e sociale e del Comitato delle regioni, può adottare misure
di incentivazione dirette a promuovere la cooperazione tra Stati membri e a sostenere i
loro interventi nel settore dell'occupazione, mediante iniziative volte a sviluppare gli
scambi di informazioni e delle migliori prassi, a fornire analisi comparative e indicazioni,
nonché a promuovere approcci innovativi e a valutare le esperienze realizzate, in particolare
mediante il ricorso a progetti pilota.
Tali misure non comportano l'armonizzazione delle disposizioni legislative e regolamentari
degli Stati membri.
Articolo 109 S
Il Consiglio, previa consultazione del Parlamento europeo, istituisce un comitato per l'occupazione
a carattere consultivo, al fine di promuovere il coordinamento tra gli Stati
membri per quanto riguarda le politiche in materia di occupazione e di mercato del lavoro.
Il comitato è incaricato di:
— seguire la situazione dell'occupazione e le politiche in materia di occupazione negli
Stati membri e nella Comunità;
— fatto salvo l'articolo 151, formulare pareri su richiesta del Consiglio o della Commissione
o di propria iniziativa, e contribuire alla preparazione dei lavori del Consiglio di
cui all'articolo 109 Q.
Trattato di Amsterdam 35
Nell'esercizio delle sue funzioni, il comitato consulta le parti sociali.
Ogni Stato membro e la Commissione nominano due membri del comitato.»
20) All'articolo 113, è aggiunto il seguente paragrafo:
«5. Il Consiglio, deliberando all'unanimità su proposta della Commissione e previa consultazione
del Parlamento europeo, può estendere l'applicazione dei paragrafi da 1 a 4 a
negoziati e accordi internazionali su servizi e proprietà intellettuale nella misura in cui essi
non rientrino in detti paragrafi.»
21) Dopo il titolo VII è inserito il seguente titolo:
«Titolo VII bis
COOPERAZIONE DOGANALE
Articolo 116
Nel quadro del campo di applicazione del presente trattato, il Consiglio, deliberando secondo
la procedura di cui all'articolo 189 B, adotta misure per rafforzare la cooperazione
doganale tra gli Stati membri e tra questi ultimi e la Commissione. Tali misure non riguardano
l'applicazione del diritto penale nazionale o l'amministrazione della giustizia
negli Stati membri.»
22) Gli articoli da 117 a 120 sono sostituiti dagli articoli seguenti:
«Articolo 117
La Comunità e gli Stati membri, tenuti presenti i diritti sociali fondamentali, quali quelli
definiti nella Carta sociale europea firmata a Torino il 18 ottobre 1961 e nella Carta
comunitaria dei diritti sociali fondamentali dei lavoratori del 1989, hanno come obiettivi
la promozione dell'occupazione, il miglioramento delle condizioni di vita e di lavoro, che
consenta la loro parificazione nel progresso, una protezione sociale adeguata, il dialogo
sociale, lo sviluppo delle risorse umane atto a consentire un livello occupazionale elevato e
duraturo e la lotta contro l'emarginazione.
A tal fine, la Comunità e gli Stati membri mettono in atto misure che tengono conto della
diversità delle prassi nazionali, in particolare nelle relazioni contrattuali, e della necessità
di mantenere la competitività dell'economia della Comunità.
Essi ritengono che una tale evoluzione risulterà sia dal funzionamento del mercato comune,
che favorirà l'armonizzarsi dei sistemi sociali, sia dalle procedure previste dal presente
trattato e dal ravvicinamento delle disposizioni legislative, regolamentari e amministrative.
Articolo 118
1. Per conseguire gli obiettivi previsti all'articolo 117, la Comunità sostiene e completa
l'azione degli Stati membri nei seguenti settori:
36 Pane prima
— miglioramento, in particolare, dell'ambiente di lavoro, per proteggere la sicurezza e la
salute dei lavoratori,
— condizioni di lavoro,
— informazione e consultazione dei lavoratori,
— integrazione delle persone escluse dal mercato del lavoro, fatto salvo l'articolo 127,
— parità tra uomini e donne per quanto riguarda le opportunità sul mercato del lavoro
ed il trattamento sul lavoro.
2. A tal fine il Consiglio può adottare mediante direttive le prescrizioni minime applicabili
progressivamente, tenendo conto delle condizioni e delle normative tecniche esistenti
in ciascuno Stato membro. Tali direttive evitano di imporre vincoli amministrativi, finanziari
e giuridici di natura tale da ostacolare la creazione e lo sviluppo di piccole e medie
imprese.
Il Consiglio delibera secondo la procedura di cui all'articolo 189 Β e previa consultazione
del Comitato economico e sociale e del Comitato delle regioni.
Il Consiglio, deliberando secondo la stessa procedura, può adottare misure destinate a
incoraggiare la cooperazione tra Stati membri attraverso iniziative volte a migliorare la
conoscenza, a sviluppare gli scambi di informazioni e le migliori prassi, a promuovere
approcci innovativi e a valutare le esperienze fatte, al fine di combattere l'emarginazione
sociale.
3. Tuttavia, il Consiglio delibera all'unanimità, su proposta della Commissione e previa
consultazione del Parlamento europeo, del Comitato economico e sociale e del Comitato
delle regioni, nei seguenti settori:
— sicurezza sociale e protezione sociale dei lavoratori,
— protezione dei lavoratori in caso di risoluzione del contratto di lavoro,
— rappresentanza e difesa collettiva degli interessi dei lavoratori e dei datori di lavoro,
compresa la cogestione, fatto salvo il paragrafo 6,
— condizioni di impiego dei cittadini dei paesi terzi che soggiornano legalmente nel territorio
della Comunità,
— contributi finanziari volti alla promozione dell'occupazione e alla creazione di posti di
lavoro, fatte salve le disposizioni relative al Fondo sociale europeo.
4. Uno Stato membro può affidare alle parti sociali, a loro richiesta congiunta, il compito
di mettere in atto le direttive prese a norma dei paragrafi 2 e 3.
In tal caso esso si assicura che, al più tardi alla data in cui una direttiva deve essere
recepita a norma dell'articolo 189, le parti sociali abbiano stabilito mediante accordo le
necessarie disposizioni, fermo restando che lo Stato membro interessato deve prendere le
misure necessarie che gli permettano di garantire in qualsiasi momento i risultati imposti
da detta direttiva.
Trattato di Amsterdam 37
5. Le disposizioni adottate a norma del presente articolo non ostano a che uno Stato
membro mantenga e stabilisca misure, compatibili con il presente trattato, che prevedano
una maggiore protezione.
6. Le disposizioni del presente articolo non si applicano alle retribuzioni, al diritto di
associazione, al diritto di sciopero né al diritto di serrata.
Articolo 118 A
1. La Commissione ha il compito di promuovere la consultazione delle parti sociali a
livello comunitario e prende ogni misura utile per facilitarne il dialogo provvedendo ad un
sostegno equilibrato delle parti.
2. A tal fine la Commissione, prima di presentare proposte nel settore della politica
sociale, consulta le parti sociali sul possibile orientamento di un'azione comunitaria.
3. Se, dopo tale consultazione, ritiene opportuna un'azione comunitaria, la Commissione
consulta le parti sociali sul contenuto della proposta prevista. Le parti sociali
trasmettono alla Commissione un parere o, se opportuno, una raccomandazione.
4. In occasione della consultazione le parti sociali possono informare la Commissione
della loro volontà di avviare il processo previsto dall'articolo 118 B. La durata della procedura
non supera nove mesi, salvo proroga decisa in comune dalle parti sociali interessate e
dalla Commissione.
Articolo 118 Β
1. Il dialogo fra le parti sociali a livello comunitario può condurre, se queste lo desiderano,
a relazioni contrattuali, ivi compresi accordi.
2. Gli accordi conclusi a livello comunitario sono attuati secondo le procedure e le
prassi proprie delle parti sociali e degli Stati membri o, nell'ambito dei settori contemplati
dall'articolo 118, e a richiesta congiunta delle parti firmatarie, in base ad una decisione
del Consiglio su proposta della Commissione.
Il Consiglio delibera a maggioranza qualificata, salvo allorché l'accordo in questione contiene
una o più disposizioni relative ad uno dei settori di cui all'articolo 118, paragrafo 3,
nel qual caso esso delibera all'unanimità.
Articolo 118 C
Per conseguire gli obiettivi dell'articolo 117 e fatte salve le altre disposizioni del presente
trattato, la Commissione incoraggia la cooperazione tra gli Stati membri e facilita il coordinamento
della loro azione in tutti i settori della politica sociale contemplati dal presente
capo, in particolare per le materie riguardanti:
— l'occupazione;
38 Pane prima
— il diritto del lavoro e le condizioni di lavoro;
— la formazione e il perfezionamento professionale;
— la sicurezza sociale;
— la protezione contro gli infortuni e le malattie professionali;
— l'igiene del lavoro;
— il diritto di associazione e la contrattazione collettiva tra datori di lavoro e lavoratori.
A tal fine la Commissione opera a stretto contatto con gli Stati membri mediante studi e
pareri e organizzando consultazioni, sia per i problemi che si presentano sul piano nazionale,
che per quelli che interessano le organizzazioni internazionali.
Prima di formulare i pareri previsti dal presente articolo, la Commissione consulta il
Comitato economico e sociale.
Articolo 119
1. Ciascuno Stato membro assicura l'applicazione del principio della parità di retribuzione
tra lavoratori di sesso maschile e quelli di sesso femminile per uno stesso lavoro o
per un lavoro di pari valore.
2. Per retribuzione si intende, a norma del presente articolo, il salario o trattamento
normale di base o minimo e tutti gli altri vantaggi pagati direttamente o indirettamente, in
contanti o in natura, dal datore di lavoro al lavoratore in ragione dell'impiego di quest'ultimo.
La parità di retribuzione, senza discriminazione fondata sul sesso, implica:
a) che la retribuzione corrisposta per uno stesso lavoro pagato a cottimo sia fissata in
base a una stessa unità di misura,
b) che la retribuzione corrisposta per un lavoro pagato a tempo sia uguale per uno stesso
posto di lavoro.
3. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale, adotta misure che assicurino l'applicazione
del principio delle pari opportunità e della parità di trattamento tra uomini e donne
in materia di occupazione e impiego, ivi compreso il principio della parità delle retribuzioni
per uno stesso lavoro o per un lavoro di pari valore.
4. Allo scopo di assicurare l'effettiva e completa parità tra uomini e donne nella vita
lavorativa, il principio della parità di trattamento non osta a che uno Stato membro mantenga
o adotti misure che prevedano vantaggi specifici diretti a facilitare l'esercizio di
un'attività professionale da parte del sesso sottorappresentato ovvero a evitare o compensare
svantaggi nelle carriere professionali.
Articolo 119 A
Gli Stati membri si adoperano a mantenere l'equivalenza esistente nei regimi di congedo
retribuito.
Trattato di Amsterdam 39
Articolo 120
La Commissione elabora una relazione annuale sugli sviluppi nella realizzazione degli
obiettivi dell'articolo 117, compresa la situazione demografica nella Comunità. Essa
trasmette la relazione al Parlamento europeo, al Consiglio e al Comitato economico e
sociale.
Il Parlamento europeo può invitare la Commissione ad elaborare relazioni su problemi
particolari concernenti la situazione sociale.»
23) L'articolo 125 è sostituito dal testo seguente:
«Articolo 125
Il Consiglio, deliberando secondo la procedura di cui all'articolo 189 Β e previa consultazione
del Comitato economico e sociale e del Comitato delle regioni, adotta le decisioni
di applicazione relative al Fondo sociale europeo.»
24) All'articolo 127, il paragrafo 4 è sostituito dal testo seguente:
«4. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale e del Comitato delle regioni, adotta le
misure atte a contribuire alla realizzazione degli obiettivi di cui al presente articolo, ad
esclusione di qualsiasi armonizzazione delle disposizioni legislative e regolamentari degli
Stati membri.»
25) All'articolo 128, il paragrafo 4 è sostituito dal testo seguente:
«4. La Comunità tiene conto degli aspetti culturali nell'azione che svolge a norma di
altre disposizioni del presente trattato, in particolare ai fini di rispettare e promuovere la
diversità delle sue culture.»
26) L'articolo 129 è sostituito dal testo seguente:
«Articolo 129
1. Nella definizione e nell'attuazione di tutte le politiche ed attività della Comunità è
garantito un livello elevato di protezione della salute umana.
L'azione della Comunità, che completa le politiche nazionali, si indirizza al miglioramento
della sanità pubblica, alla prevenzione delle malattie e affezioni e all'eliminazione
delle fonti di pericolo per la salute umana. Tale azione comprende la lotta contro i grandi
flagelli, favorendo la ricerca sulle loro cause, la loro propagazione e la loro prevenzione,
nonché l'informazione e l'educazione in materia sanitaria.
La Comunità completa l'azione degli Stati membri volta a ridurre gli effetti nocivi per la
salute umana derivanti dall'uso di stupefacenti, comprese l'informazione e la prevenzione.
2. La Comunità incoraggia la cooperazione tra gli Stati membri nei settori di cui al
presente articolo e, ove necessario, appoggia la loro azione.
40 Parte prima
Gli Stati membri coordinano tra loro, in collegamento con la Commissione, le rispettive
politiche ed i rispettivi programmi nei settori di cui al paragrafo 1. La Commissione può
prendere, in stretto contatto con gli Stati membri, ogni iniziativa utile a promuovere detto
coordinamento.
3. La Comunità e gli Stati membri favoriscono la cooperazione con i paesi terzi e con
le organizzazioni internazionali competenti in materia di sanità pubblica.
4. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale e del Comitato delle regioni, contribuisce
alla realizzazione degli obiettivi previsti dal presente articolo, adottando:
a) misure che fissino parametri elevati di qualità e sicurezza degli organi e sostanze di
origine umana, del sangue e degli emoderivati; tali misure non ostano a che gli Stati
membri mantengano o introducano misure protettive più rigorose;
b) in deroga all'articolo 43, misure nei settori veterinario e fitosanitario il cui obiettivo
primario sia la protezione della sanità pubblica;
e) misure di incentivazione destinate a proteggere e a migliorare la salute umana, ad
esclusione di qualsiasi armonizzazione delle disposizioni legislative e regolamentari degli
Stati membri.
Il Consiglio, deliberando a maggioranza qualificata su proposta della Commissione, può
altresì adottare raccomandazioni per i fini stabiliti dal presente articolo.
5. L'azione comunitaria nel settore della sanità pubblica rispetta appieno le competenze
degli Stati membri in materia di organizzazione e fornitura di servizi sanitari e assistenza
medica. In particolare le misure di cui al paragrafo 4, lettera a) non pregiudicano le disposizioni
nazionali sulla donazione e l'impiego medico di organi e sangue.»
27) L'articolo 129 A è sostituito dal testo seguente:
«Articolo 129 A
1. Al fine di promuovere gli interessi dei consumatori ed assicurare un livello elevato di
protezione dei consumatori, la Comunità contribuisce a tutelare la salute, la sicurezza e
gli interessi economici dei consumatori nonché a promuovere il loro diritto all'informazione,
all'educazione e all'organizzazione per la salvaguardia dei propri interessi.
2. Nella definizione e nell'attuazione di altre politiche e attività comunitarie sono prese
in considerazione le esigenze inerenti alla protezione dei consumatori.
3. La Comunità contribuisce al conseguimento degli obiettivi di cui al paragrafo 1 mediante:
a) misure adottate a norma dell'articolo 100 A nel quadro della realizzazione del mercato
interno;
Trattato di Amsterdam 41
b) misure di sostegno, di integrazione e di controllo della politica svolta dagli Stati membri.
4. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale, adotta le misure di cui al paragrafo 3,
lettera b).
5. Le misure adottate a norma del paragrafo 4 non impediscono ai singoli Stati membri
di mantenere o di introdurre misure di protezione più rigorose. Tali misure devono essere
compatibili con il presente trattato. Esse sono notificate alla Commissione.»
28) All'articolo 129 C, paragrafo 1, primo comma, la prima parte del terzo trattino è sostituita
dal testo seguente:
«— può appoggiare progetti di interesse comune sostenuti dagli Stati membri, individuati
nell'ambito degli orientamenti di cui al primo trattino, in particolare mediante studi
di fattibilità, garanzie di prestito o abbuoni di interesse;».
29) Il testo dell'articolo 129 D è sostituito dal testo seguente:
a) il primo comma è sostituito dal testo seguente:
«Gli orientamenti e le altre misure di cui all'articolo 129 C, paragrafo 1, sono adottati
dal Consiglio, che delibera in conformità della procedura di cui all'articolo 189 Β e
previa consultazione del Comitato economico e sociale e del Comitato delle Regioni.»
b) il terzo comma è soppresso.
30) All'articolo 130 A, il secondo comma è sostituito dal testo seguente:
«In particolare la Comunità mira a ridurre il divario tra i livelli di sviluppo delle varie
regioni ed il ritardo delle regioni meno favorite o insulari, comprese le zone rurali.»
31) All'articolo 130 E, il primo comma è sostituito dal testo seguente:
«Le decisioni d'applicazione relative al Fondo europeo di sviluppo regionale sono adottate
dal Consiglio, che delibera secondo la procedura di cui all'articolo 189 Β e previa consultazione
del Comitato economico e sociale e del Comitato delle regioni.»
32) All'articolo 130 I, il primo comma del paragrafo 1 è sostituito dal testo seguente:
«1. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale, adotta un programma quadro pluriennale
che comprende l'insieme delle azioni della Comunità.»
33) L'articolo 130 O è sostituito dal testo seguente:
«Articolo 130 O
Il Consiglio, deliberando a maggioranza qualificata su proposta della Commissione e previa
consultazione del Parlamento europeo e del Comitato economico e sociale, adotta le
disposizioni di cui all'articolo 130 N.
42 Parte prima
Il Consiglio, deliberando secondo la procedura di cui all'articolo 189 Β e previa consultazione
del Comitato economico e sociale, adotta le disposizioni di cui agli articoli 130 J,
130 Κ e 130 L. L'adozione dei programmi complementari richiede l'accordo degli Stati
membri interessati.»
34) All'articolo 130 R, il paragrafo 2 è sostituito dal testo seguente:
«2. La politica della Comunità in materia ambientale mira a un elevato livello di tutela,
tenendo conto della diversità delle situazioni nelle varie regioni della Comunità. Essa è
fondata sui principi della precauzione e dell'azione preventiva, sul principio della correzione,
in via prioritaria alla fonte, dei danni causati all'ambiente, nonché sul principio
"chi inquina paga."
In tale contesto, le misure di armonizzazione rispondenti ad esigenze di protezione dell'ambiente
comportano, nei casi opportuni, una clausola di salvaguardia che autorizza gli
Stati membri a prendere, per motivi ambientali di natura non economica, misure provvisorie
soggette ad una procedura comunitaria di controllo.»
35) L'articolo 130 S è modificato come segue:
a) Il paragrafo 1 è sostituito dal testo seguente:
«1. Il Consiglio, deliberando secondo la procedura di cui all'articolo 189 Β e previa
consultazione del Comitato economico e sociale e del Comitato delle regioni, decide
in merito alle azioni che devono essere intraprese dalla Comunità per realizzare gli
obiettivi dell'articolo 130 R.»;
b) La parte introduttiva del paragrafo 2 è sostituita dal testo seguente:
«2. In deroga alla procedura decisionale di cui al paragrafo 1 e fatto salvo l'articolo
100 A, il Consiglio, deliberando all'unanimità su proposta della Commissione e previa
consultazione del Parlamento europeo, del Comitato economico e sociale e del Comitato
delle regioni, adotta:»;
e) Il primo comma del paragrafo 3 è sostituito dal testo seguente:
«3. In altri settori il Consiglio, deliberando secondo la procedura di cui all'articolo
189 Β e previa consultazione del Comitato economico e sociale e del Comitato delle
regioni, adotta programmi generali d'azione che fissano gli obiettivi prioritari da raggiungere.
»
36) All'articolo 130 W, il paragrafo 1 è sostituito dal testo seguente:
«1. Fatte salve le altre disposizioni del presente trattato, il Consiglio, deliberando secondo
la procedura di cui all'articolo 189 B, adotta le misure necessarie al conseguimento
degli obiettivi di cui all'articolo 130 U. Tali misure possono assumere la forma di programmi
pluriennali.»
Trattato di Amsterdam 43
37) All'articolo 137 è aggiunto il comma seguente:
«Il numero dei membri del Parlamento europeo non può essere superiore a settecento.»
38) L'articolo 138 è modificato come segue:
a) nel paragrafo 3, il primo comma è sostituito dal testo seguente:
«3. Il Parlamento europeo elabora un progetto volto a permettere l'elezione a suffragio
universale diretto, secondo una procedura uniforme in tutti gli Stati membri o
secondo principi comuni a tutti gli Stati membri.»;
b) è aggiunto il seguente paragrafo:
«4. Previo parere della Commissione e con l'approvazione del Consiglio, che delibera
all'unanimità, il Parlamento europeo stabilisce lo statuto e le condizioni generali
per l'esercizio delle funzioni dei suoi membri.»
39) L'articolo 151 è sostituito dal testo seguente:
«Articolo 151
1. Un comitato costituito dai rappresentanti permanenti degli Stati membri è responsabile
della preparazione del lavoro del Consiglio e dell'esecuzione dei compiti che il Consiglio
gli assegna. Il comitato può adottare decisioni di procedura nei casi previsti dal regolamento
interno del Consiglio.
2. Il Consiglio è assistito dal segretariato generale, sotto la responsabilità di un segretario
generale, Alto rappresentante per la politica estera e di sicurezza comune, coadiuvato
da un vicesegretario generale che è responsabile del funzionamento del segretariato generale.
Il segretario generale ed il vicesegretario generale sono nominati dal Consiglio che
delibera all'unanimità.
Il Consiglio decide in merito all'organizzazione del segretariato generale.
3. Il Consiglio adotta il proprio regolamento interno.
Ai fini dell'applicazione dell'articolo 191 A, paragrafo 3, il Consiglio definisce nel proprio
regolamento interno le condizioni alle quali il pubblico accede ai suoi documenti. Ai fini
del presente paragrafo il Consiglio definisce i casi in cui si deve considerare che esso
deliberi in qualità di legislatore onde consentire, in tali casi, un maggior accesso ai documenti,
preservando nel contempo l'efficacia del processo decisionale. In ogni caso,
quando il Consiglio delibera in qualità di legislatore, i risultati delle votazioni, le dichiarazioni
di voto e le dichiarazioni a verbale sono resi pubblici.»
44 Pane prima
40) All'articolo 158, paragrafo 2, il primo e il secondo comma sono sostituiti dal testo
seguente :
«2. I governi degli Stati membri designano, di comune accordo, la persona che intendono
nominare presidente della Commissione; la nomina è approvata dal Parlamento
europeo.
I governi degli Stati membri designano, di comune accordo con il presidente designato, le
altre persone che intendono nominare membri della Commissione.»
41) All'articolo 163, è inserito come primo comma il seguente comma:
«La Commissione agisce nel quadro degli orientamenti politici del suo presidente.»
42) All'articolo 173, il terzo comma è sostituito dal testo seguente:
«La Corte di giustizia è competente, alle stesse condizioni, a pronunciarsi sui ricorsi che il
Parlamento europeo, la Corte dei conti e la BCE propongono per salvaguardare le proprie
prerogative.»
43) L'articolo 188 C è modificato come segue:
a) Il secondo comma del paragrafo 1 è sostituito dal testo seguente:
«La Corte dei conti presenta al Parlamento europeo e al Consiglio una dichiarazione
in cui attesta l'affidabilità dei conti e la legittimità e la regolarità delle relative operazioni,
che è pubblicata nella Gazzetta ufficiale delle Comunità europee.»;
b) Il primo comma del paragrafo 2 è sostituito dal testo seguente:
«2. La Corte dei conti controlla la legittimità e la regolarità delle entrate e delle
spese ed accerta la sana gestione finanziaria. Nell'esercitare tale controllo, essa riferisce
in particolare su ogni caso di irregolarità.»;
e) Il paragrafo 3 è sostituito dal testo seguente:
«3. Il controllo ha luogo tanto sui documenti quanto, in caso di necessità, sul posto,
presso le altre istituzioni della Comunità, nei locali di qualsiasi organismo che gestisca
le entrate o le spese per conto della Comunità e negli Stati membri, compresi i locali di
persone fisiche o giuridiche che ricevano contributi a carico del bilancio. Il controllo
negli Stati membri si effettua in collaborazione con le istituzioni nazionali di controllo
o, se queste non hanno la necessaria competenza, con i servizi nazionali competenti.
La Corte dei conti e le istituzioni nazionali di controllo degli Stati membri cooperano
in uno spirito di reciproca fiducia, pur mantenendo la loro indipendenza. Tali istituzioni
o servizi comunicano alla Corte dei conti se intendono partecipare al controllo.
Le altre istituzioni della Comunità, gli organismi che gestiscono le entrate o le spese
per conto della Comunità, le persone fisiche o giuridiche che ricevono contributi a
Trattato di Amsterdam 45
carico del bilancio e le istituzioni nazionali di controllo o, se queste non hanno la
necessaria competenza, i servizi nazionali competenti trasmettono alla Corte dei conti,
a sua richiesta, i documenti e le informazioni necessari all'espletamento delle sue funzioni.
Per quanto riguarda l'attività della Banca europea per gli investimenti in merito alla
gestione delle entrate e delle spese della Comunità, il diritto della Corte di accedere
alle informazioni in possesso della Banca è disciplinato da un accordo tra la Corte, la
Banca e la Commissione. In mancanza di un accordo, la Corte ha tuttavia accesso alle
informazioni necessarie al controllo delle entrate e delle spese della Comunità gestite
dalla Banca.»
44) L'articolo 189 Β è sostituito dal testo seguente:
«Articolo 189 Β
1. Quando nel presente trattato si fa riferimento al presente articolo per l'adozione di
un atto, si applica la procedura che segue.
2. La Commissione presenta una proposta al Parlamento europeo e al Consiglio.
Il Consiglio, deliberando a maggioranza qualificata e previo parere del Parlamento europeo:
— se approva tutti gli emendamenti contenuti nel parere del Parlamento europeo, può
adottare l'atto proposto così emendato;
— se il Parlamento europeo non propone emendamenti, può adottare l'atto proposto;
— adotta altrimenti una posizione comune e la comunica al Parlamento europeo. Il Consiglio
informa esaurientemente il Parlamento europeo dei motivi che l'hanno indotto
ad adottare la posizione comune. La Commissione informa esaurientemente il Parlamento
europeo della sua posizione.
Se, entro un termine di tre mesi da tale comunicazione, il Parlamento europeo:
a) approva la posizione comune o non si è pronunciato, l'atto in questione si considera
adottato in conformità con la posizione comune;
b) respinge la posizione comune, a maggioranza assoluta dei membri che lo compongono,
l'atto proposto si considera non adottato;
e) propone emendamenti alla posizione comune, a maggioranza assoluta dei membri che
lo compongono, il testo così emendato viene comunicato al Consiglio e alla Commissione
che formula un parere su tali emendamenti.
3. Se, entro un termine di tre mesi dal ricevimento degli emendamenti del Parlamento
europeo, il Consiglio, deliberando a maggioranza qualificata, approva tutti gli emendamenti,
l'atto in questione si considera adottato nella forma della posizione comune così
emendata; tuttavia il Consiglio deve deliberare all'unanimità sugli emendamenti su cui la
46 Pane prima
Commissione ha dato parere negativo. Se il Consiglio non approva tutti gli emendamenti,
il presidente del Consiglio, d'intesa con il presidente del Parlamento europeo, convoca
entro sei settimane il comitato di conciliazione.
4. Il comitato di conciliazione, che riunisce i membri del Consiglio o i loro rappresentanti
ed altrettanti rappresentanti del Parlamento europeo, ha il compito di giungere ad
un accordo su un progetto comune a maggioranza qualificata dei membri del Consiglio o
dei loro rappresentanti e a maggioranza dei rappresentanti del Parlamento europeo. La
Commissione partecipa ai lavori del comitato di conciliazione e prende tutte le iniziative
necessarie per favorire un ravvicinamento fra le posizioni del Parlamento europeo e del
Consiglio. Nell'adempiere tale compito il comitato di conciliazione si richiama alla posizione
comune in base agli emendamenti proposti dal Parlamento europeo.
5. Se, entro un termine di sei settimane dopo la sua convocazione, il comitato di conciliazione
approva un progetto comune, il Parlamento europeo e il Consiglio dispongono di
un termine di sei settimane a decorrere dall'approvazione per adottare l'atto in questione
in base al progetto comune, a maggioranza assoluta dei voti espressi per quanto concerne
il Parlamento europeo e a maggioranza qualificata per quanto concerne il Consiglio. In
mancanza di approvazione da parte di una delle due istituzioni entro tale termine, l'atto
in questione si considera non adottato.
6. Se il comitato di conciliazione non approva un progetto comune, l'atto proposto si
considera non adottato.
7. I termini di tre mesi e di sei settimane di cui al presente articolo sono prorogati
rispettivamente di un mese e di due settimane, al massimo, su iniziativa del Parlamento
europeo o del Consiglio.»
45) È inserito il seguente articolo:
«Articolo 191 A
1. Qualsiasi cittadino dell'Unione e qualsiasi persona fisica o giuridica che risieda o
abbia la sede sociale in uno Stato membro ha il diritto di accedere ai documenti del
Parlamento europeo, del Consiglio e della Commissione, secondo i principi e alle condizioni
da definire a norma dei paragrafi 2 e 3.
2. I principi generali e le limitazioni a tutela di interessi pubblici o privati applicabili al
diritto di accesso ai documenti sono stabiliti dal Consiglio, che delibera secondo la procedura
di cui all'articolo 189 Β entro due anni dall'entrata in vigore del trattato di Amsterdam.
3. Ciascuna delle suddette istituzioni definisce nel proprio regolamento interno disposizioni
specifiche riguardanti l'accesso ai propri documenti.»
46) All'articolo 198 è aggiunto il seguente comma:
«Il Comitato può essere consultato dal Parlamento europeo.»
Trattato di Amsterdam 47
47) All'articolo 198 A, il terzo comma è sostituito dal testo seguente:
«I membri del Comitato nonché un numero uguale di supplenti sono nominati, su proposta
dei rispettivi Stati membri, per quattro anni dal Consiglio, che delibera all'unanimità. Il
loro mandato è rinnovabile. I membri del Comitato non possono essere nel contempo
membri del Parlamento europeo.»
48) All'articolo 198 B, il secondo comma è sostituito dal testo seguente:
«Esso stabilisce il proprio regolamento interno.»
49) L'articolo 198 C è modificato come segue:
a) Il primo comma è sostituito dal testo seguente:
«Il Consiglio o la Commissione consultano il Comitato delle regioni nei casi previsti
dal presente trattato e in tutti gli altri casi in cui una di tali due istituzioni lo ritenga
opportuno, in particolare nei casi concernenti la cooperazione transfrontaliera.»;
b) dopo il terzo comma è inserito il seguente comma:
«Il Comitato delle regioni può essere consultato dal Parlamento europeo.»
50) All'articolo 205, il primo comma è sostituito dal testo seguente:
«La Commissione cura l'esecuzione del bilancio, in base alle disposizioni del regolamento
stabilito in esecuzione dell'articolo 209, sotto la propria responsabilità e nei limiti dei
crediti stanziati, in conformità del principio della buona gestione finanziaria. Gli Stati
membri cooperano con la Commissione per garantire che gli stanziamenti siano utilizzati
secondo i principi della buona gestione finanziaria.»
51) All'articolo 206, il paragrafo 1 è sostituito dal testo seguente:
«1. Il Parlamento europeo, su raccomandazione del Consiglio che delibera a maggioranza
qualificata, dà atto alla Commissione dell'esecuzione del bilancio. A tale scopo esso
esamina, successivamente al Consiglio, i conti e il bilancio finanziario di cui all'articolo
205 bis, la relazione annua della Corte dei conti, accompagnata dalle risposte delle
istituzioni controllate alle osservazioni della Corte stessa, la dichiarazione di affidabilità di
cui all'articolo 188 C, paragrafo 1, secondo comma, nonché le pertinenti relazioni speciali
della Corte.»
52) L'articolo 209 A è sostituito dal testo seguente:
«Articolo 209 A
1. La Comunità e gli Stati membri combattono contro la frode e le altre attività illegali
che ledono gli interessi finanziari della Comunità stessa mediante misure adottate a norma
del presente articolo, che siano dissuasive e tali da permettere una protezione efficace
negli Stati membri.
48 Pane prima
2. Gli Stati membri adottano, per combattere contro la frode che lede gli interessi finanziari
della Comunità, le stesse misure che adottano per combattere contro la frode che
lede i loro interessi finanziari.
3. Fatte salve altre disposizioni del presente trattato, gli Stati membri coordinano
l'azione diretta a tutelare gli interessi finanziari della Comunità contro la frode. A tale
fine essi organizzano, assieme alla Commissione, una stretta e regolare cooperazione tra
le autorità competenti.
4. Il Consiglio, deliberando secondo la procedura di cui all'articolo 189 B, previa consultazione
della Corte dei conti, adotta le misure necessarie nei settori della prevenzione e
lotta contro la frode che lede gli interessi finanziari della Comunità, al fine di pervenire a
una protezione efficace ed equivalente in tutti gli Stati membri. Tali misure non riguardano
l'applicazione del diritto penale nazionale o l'amministrazione della giustizia negli
Stati membri.
5. La Commissione, in cooperazione con gli Stati membri, presenta ogni anno al Parlamento
europeo e al Consiglio una relazione sulle misure adottate ai fini dell'attuazione
del presente articolo.»
53) È inserito il seguente articolo:
«Articolo 213 A
1. Fatto salvo l'articolo 5 del protocollo dello statuto del Sistema europeo di banche
centrali e della Banca centrale europea, il Consiglio, deliberando secondo la procedura di
cui all'articolo 189 B, adotta misure per l'elaborazione di statistiche laddove necessario
per lo svolgimento delle attività della Comunità.
2. L'elaborazione delle statistiche della Comunità presenta i caratteri dell'imparzialità,
dell'affidabilità, dell'obiettività, dell'indipendenza scientifica, dell'efficienza economica e
della riservatezza statistica; essa non comporta oneri eccessivi per gli operatori economici.
»
54) È inserito il seguente articolo:
«Articolo 213 Β
1. A decorrere dal Io gennaio 1999 gli atti comunitari sulla protezione delle persone
fisiche con riguardo al trattamento dei dati personali nonché alla libera circolazione di tali
dati si applicano alle istituzioni e agli organismi istituiti dal presente trattato o sulla base
del medesimo.
2. Anteriormente alla data di cui al paragrafo 1 il Consiglio, deliberando secondo la
procedura di cui all'articolo 189 B, istituisce un organo di controllo indipendente incaricato
di sorvegliare l'applicazione di detti atti alle istituzioni e agli organismi comunitari e
adotta, se del caso, tutte le altre pertinenti disposizioni.»
Trattato di Amsterdam 49
55) All'articolo 227, il paragrafo 2 è sostituito dal seguente testo:
«2. Le disposizioni del presente trattato si applicano ai dipartimenti francesi d'oltremare,
alle Azzorre, a Madera e alle isole Canarie.
Tuttavia, tenuto conto della situazione socioeconomica strutturale dei dipartimenti francesi
d'oltremare, delle Azzorre, di Madera e delle isole Canarie, aggravata dalla loro
grande distanza, dall'insularità, dalla superficie ridotta, dalla topografia e dal clima difficili,
dalla dipendenza economica da alcuni prodotti, fattori la cui persistenza e il cui cumulo
recano grave danno al loro sviluppo, il Consiglio, deliberando a maggioranza qualificata
su proposta della Commissione e previa consultazione del Parlamento europeo,
adotta misure specifiche volte, in particolare, a stabilire le condizioni di applicazione del
presente trattato a tali regioni, ivi comprese politiche comuni.
Il Consiglio, all'atto dell'adozione delle pertinenti misure di cui al secondo comma,
prende in considerazione settori quali politiche doganali e commerciali, politica fiscale,
zone franche, politiche in materia di agricoltura e di pesca, condizioni di fornitura delle
materie prime e di beni di consumo primari, aiuti di Stato e condizioni di accesso ai fondi
strutturali e ai programmi orizzontali della Comunità.
Il Consiglio adotta le misure di cui al secondo comma tenendo conto delle caratteristiche
e dei vincoli specifici delle regioni ultraperiferiche senza compromettere l'integrità e la
coerenza dell'ordinamento giuridico comunitario, ivi compresi il mercato interno e le politiche
comuni.»
56) L'articolo 228 è modificato come segue:
a) il secondo comma del paragrafo 1 è sostituito dal testo seguente:
«Nell'esercizio delle competenze attribuitegli dal presente paragrafo, il Consiglio delibera
a maggioranza qualificata, salvo nei casi in cui il primo comma del paragrafo 2
richiede l'unanimità.»;
b) Il paragrafo 2 è sostituito dal testo seguente:
«2. Fatte salve le competenze riconosciute alla Commissione in questo settore, la
firma, eventualmente accompagnata da una decisione riguardante l'applicazione provvisoria
prima dell'entrata in vigore, e la conclusione degli accordi sono decise dal Consiglio,
che delibera a maggioranza qualificata su proposta della Commissione. Il Consiglio
delibera all'unanimità quando l'accordo riguarda un settore per il quale è richiesta
l'unanimità sul piano interno, nonché per gli accordi di cui all'articolo 238.
In deroga alle norme previste dal paragrafo 3, si applicano le stesse procedure alle
decisioni volte a sospendere l'applicazione di un accordo e allo scopo di stabilire le
posizioni da adottare a nome della Comunità in un organismo istituito da un accordo
basato sull'articolo 238, se tale organismo deve adottare decisioni che hanno effetti
giuridici, fatta eccezione per le decisioni che integrano o modificano il quadro istituzionale
dell'accordo.
Il Parlamento europeo è immediatamente e pienamente informato di qualsiasi decisione,
adottata a norma del presente paragrafo, relativa all'applicazione provvisoria o
alla sospensione di accordi, ovvero alla definizione della posizione della Comunità nell'ambito
di un organismo istituito da un accordo basato sull'articolo 238.»
50 Pane prima
57) È inserito il seguente articolo:
«Articolo 236
1. Qualora sia stato deciso di sospendere i diritti di voto del rappresentante del governo
di uno Stato membro a norma dell'articolo F.l, paragrafo 2 del trattato sull'Unione
europea, i suddetti diritti di voto sono sospesi anche per quanto concerne il presente trattato.
2. Inoltre, qualora sia stata constatata, a norma dell'articolo F.l, paragrafo 1 del trattato
sull'Unione europea, l'esistenza di una violazione grave e persistente da parte di uno
Stato membro dei principi di cui all'articolo F, paragrafo 1, il Consiglio, deliberando a
maggioranza qualificata, può decidere di sospendere, per lo Stato membro in questione,
alcuni dei diritti derivanti dall'applicazione del presente trattato. Nell'agire in tal senso, il
Consiglio tiene conto delle possibili conseguenze di una siffatta sospensione sui diritti e
sugli obblighi delle persone fisiche e giuridiche.
Gli obblighi dello Stato membro in questione a norma del presente trattato continuano
comunque ad essere vincolanti per lo Stato medesimo.
3. Il Consiglio, deliberando a maggioranza qualificata, può successivamente decidere di
modificare o revocare le misure adottate a norma del paragrafo 2, per rispondere ai cambiamenti
nella situazione che ha portato alla loro imposizione.
4. Quando adotta le decisioni di cui ai paragrafi 2 e 3, il Consiglio delibera senza tener
conto del voto del rappresentante del governo dello Stato membro in questione. In deroga
all'articolo 148, paragrafo 2, per maggioranza qualificata si intende una proporzione di
voti ponderati dei membri del Consiglio interessati equivalente a quella prevista all'articolo
148, paragrafo 2.
Il presente paragrafo si applica anche in caso di sospensione dei diritti di voto a norma del
paragrafo 1. In tali casi, le decisioni che richiedono l'unanimità sono adottate senza il
voto del rappresentante del governo dello Stato membro in questione.»
58) Il protocollo sulla politica sociale e l'accordo sulla politica sociale allo stesso allegato sono
soppressi.
59) Il protocollo sul Comitato economico e sociale e sul Comitato delle regioni sono soppressi.
Articolo 3
Il trattato che istituisce la Comunità europea del carbone e dell'acciaio è modificato in base
alle disposizioni del presente articolo.
1) All'articolo 10, il primo e il secondo comma del paragrafo 2 sono sostituiti dal testo seguente:
«2. I governi degli Stati membri designano, di comune accordo, la persona che intendono
nominare presidente della Commissione; la nomina è approvata dal Parlamento europeo.
Trattato di Amsterdam 51
I governi degli Stati membri designano, di comune accordo con il presidente designato, le
altre persone che intendono nominare membri della Commissione.»
2) All'articolo 13, è inserito come primo comma il seguente comma:
«La Commissione agisce nel quadro degli orientamenti politici del suo presidente.»
3) All'articolo 20 è aggiunto il seguente comma:
«Il numero dei membri del Parlamento europeo non può essere superiore a settecento.»
4) L'articolo 21 è modificato come segue:
a) al paragrafo 3, il primo comma è sostituito dal testo seguente:
«3. Il Parlamento europeo elabora un progetto volto a permettere l'elezione a suffragio
universale diretto, secondo una procedura uniforme in tutti gli Stati membri o
secondo principi comuni a tutti gli Stati membri.»;
b) è aggiunto il seguente paragrafo:
«4. Previo parere della Commissione e, con l'approvazione del Consiglio, che delibera
all'unanimità, il Parlamento europeo stabilisce lo statuto e le condizioni generali
per l'esercizio delle funzioni dei suoi membri.»
5) L'articolo 30 è sostituito dal testo seguente:
«Articolo 30
1. Un comitato costituito dai rappresentanti permanenti degli Stati membri è responsabile
della preparazione del lavoro del Consiglio e dell'esecuzione dei compiti che il Consiglio
gli assegna. Il comitato può adottare decisioni di procedura nei casi previsti dal regolamento
interno del Consiglio.
2. Il Consiglio è assistito dal segretariato generale, sotto la responsabilità di un segretario
generale, Alto rappresentante per la politica estera e di sicurezza comune, coadiuvato
da un vicesegretario generale che è responsabile del funzionamento del segretariato generale.
Il segretario generale ed il vicesegretario generale sono nominati dal Consiglio, che
delibera all'unanimità.
Il Consiglio decide in merito all'organizzazione del segretariato generale.
3. Il Consiglio adotta il proprio regolamento interno.»
6) All'articolo 33, il quarto comma è sostituito dal seguente testo:
«La Corte di giustizia è competente, alle stesse condizioni, a pronunciarsi sui ricorsi che il
Parlamento europeo e la Corte dei conti propongono per salvaguardare le proprie prerogative.
»
52 Pane prima
7) L'articolo 45 ter è modificato come segue:
a) Il secondo comma del paragrafo 1 è sostituito dal seguente testo:
«La Corte dei conti presenta al Parlamento europeo e al Consiglio una dichiarazione
in cui attesta l'affidabilità dei conti e la legittimità e la regolarità delle relative operazioni,
che è pubblicata nella Gazzetta ufficiale delle Comunità europee.»
b) Il primo comma del paragrafo 2 è sostituito dal seguente testo:
«2. La Corte dei conti controlla la legittimità e la regolarità delle entrate e delle
spese ed accerta la sana gestione finanziaria. Nell'esercitare tale controllo, essa riferisce
in particolare su ogni caso di irregolarità.»;
e) Il paragrafo 3 è sostituito dal seguente testo:
«3. Il controllo ha luogo tanto sui documenti quanto, in caso di necessità, sul posto,
presso le altre istituzioni della Comunità, nei locali di qualsiasi organismo che gestisca
le entrate o le spese per conto della Comunità e negli Stati membri, compresi i locali di
persone fisiche o giuridiche che ricevano contributi a carico del bilancio. Il controllo
negli Stati membri si effettua in collaborazione con le istituzioni nazionali di controllo
o, se queste non hanno la necessaria competenza, con i servizi nazionali competenti.
La Corte dei conti e le istituzioni nazionali di controllo degli Stati membri cooperano
in uno spirito di reciproca fiducia, pur mantenendo la loro indipendenza. Tali istituzioni
o servizi comunicano alla Corte dei conti se intendono partecipare al controllo.
Le altre istituzioni della Comunità, gli organismi che gestiscono le entrate o le spese
per conto della Comunità, le persone fisiche o giuridiche che ricevono contributi a
carico del bilancio e le istituzioni nazionali di controllo o, se queste non hanno la
necessaria competenza, i servizi nazionali competenti trasmettono alla Corte dei conti,
a sua richiesta, i documenti e le informazioni necessari all'espletamento delle sue funzioni.
Per quanto riguarda l'attività della Banca europea per gli investimenti in merito alla
gestione delle entrate e delle spese della Comunità, il diritto della Corte di accedere
alle informazioni in possesso della Banca è disciplinata da un accordo tra la Corte, la
Banca e la Commissione. In mancanza di un accordo, la Corte ha tuttavia accesso alle
informazioni necessarie al controllo delle entrate e delle spese della Comunità gestite
dalla Banca.»
8) All'articolo 78 ter, il primo comma è sostituito dal seguente testo:
«La Commissione cura l'esecuzione del bilancio, in base alle disposizioni del regolamento
stabilito in esecuzione dell'articolo 78 nono, sotto la propria responsabilità e nei limiti dei
crediti stanziati, in conformità del principio della buona gestione finanziaria. Gli Stati
membri cooperano con la Commissione per garantire che gli stanziamenti di bilancio
siano utilizzati secondo i principi della buona gestione finanziaria.»
Trattato di Amsterdam 53
9) All'articolo 78 ottavo, il paragrafo 1 è sostituito dal seguente testo:
«1. Il Parlamento europeo, su raccomandazione del Consiglio che delibera a maggioranza
qualificata, dà atto alla Commissione dell'esecuzione del bilancio. A tale scopo esso
esamina, successivamente al Consiglio, i conti e il bilancio finanziario di cui all'articolo 78
quinto, la relazione annua della Corte dei conti, accompagnata dalle risposte delle istituzioni
controllate alle osservazioni della Corte stessa, la dichiarazione di affidabilità di cui
all'articolo 45 C, paragrafo 1, secondo comma, nonché le pertinenti relazioni speciali
della Corte.»
10) È inserito il seguente articolo:
«Articolo 96
1. Qualora sia stato deciso di sospendere i diritti di voto del rappresentante del governo
di uno Stato membro a norma dell'articolo F.l, paragrafo 2 del trattato sull'Unione
europea, i suddetti diritti di voto sono sospesi anche per quanto concerne il presente trattato.
2. Inoltre, qualora sia stata constatata, a norma dell'articolo F.l, paragrafo 1 del trattato
sull'Unione europea, l'esistenza di una violazione grave e persistente da parte di uno
Stato membro dei principi di cui all'articolo F, paragrafo 1, il Consiglio, deliberando a
maggioranza qualificata, può decidere di sospendere alcuni dei diritti derivanti allo Stato
membro in questione dall'applicazione del presente trattato. Nell'agire in tal senso, il
Consiglio tiene conto delle possibili conseguenze di una siffatta sospensione sui diritti e
sugli obblighi delle persone fisiche e giuridiche.
Lo Stato membro in questione continua in ogni caso ad essere vincolato dagli obblighi che
gli derivano dal presente trattato.
3. Il Consiglio, deliberando a maggioranza qualificata, può successivamente decidere di
modificare o revocare le misure adottate a norma del paragrafo 2, per rispondere ai cambiamenti
nella situazione che ha portato alla loro imposizione.
4. Quando adotta le decisioni di cui ai paragrafi 2 e 3, il Consiglio delibera senza tener
conto dei voti del rappresentante del governo dello Stato membro in questione. In deroga
all'articolo 28, quarto comma, per maggioranza qualificata si intende la stessa proporzione
di voti dei membri del Consiglio interessati secondo la ponderazione di cui all'articolo
28, quarto comma.
Il presente paragrafo si applica anche in caso di sospensione dei diritti di voto a norma del
paragrafo 1. In tali casi, le decisioni che richiedono l'unanimità sono adottate senza il
voto del rappresentante del governo dello Stato membro in questione.»
Articolo 4
Il trattato che istituisce la Comunità europea dell'energia atomica è modificato in base alle
disposizioni del presente articolo.
1) All'articolo 107 è aggiunto il seguente comma:
«Il numero dei membri del Parlamento europeo non può essere superiore a settecento.»
54 Pane prima
2) L'articolo 108 è modificato come segue:
a) al paragrafo 3, il primo comma è sostituito dal testo seguente:
«3. Il Parlamento europeo elabora un progetto volto a permettere l'elezione a suffragio
universale diretto, secondo una procedura uniforme in tutti gli Stati membri o
secondo principi comuni a tutti gli Stati membri.»
b) è aggiunto il seguente paragrafo:
«4. Previo parere della Commissione e, con l'approvazione del Consiglio, che delibera
all'unanimità, il Parlamento europeo stabilisce lo statuto e le condizioni generali
per l'esercizio delle funzioni dei suoi membri.»
3) L'articolo 121 è sostituito dal testo seguente:
«Articolo 121
1. Un comitato costituito dai rappresentanti permanenti degli Stati membri è responsabile
della preparazione del lavoro del Consiglio e dell'esecuzione dei compiti che il Consiglio
gli assegna. Il comitato può adottare decisioni di procedura nei casi previsti dal regolamento
interno del Consiglio.
2. Il Consiglio è assistito dal segretariato generale, sotto la responsabilità di un segretario
generale, Alto rappresentante per la politica estera e di sicurezza comune, coadiuvato
da un vicesegretario generale che è responsabile del funzionamento del segretariato generale.
Il segretario generale ed il vicesegretario generale sono nominati dal Consiglio, che
delibera all'unanimità.
Il Consiglio decide in merito all'organizzazione del segretariato generale.
3. Il Consiglio adotta il proprio regolamento interno.»
4) All'articolo 127, il primo e il secondo comma del paragrafo 2 sono sostituiti dal testo
seguente:
«2. I governi degli Stati membri designano, di comune accordo, la persona che intendono
nominare presidente della Commissione; la nomina è approvata dal Parlamento europeo.
I governi degli Stati membri designano, di comune accordo con il presidente designato, le
altre persone che intendono nominare membri della Commissione.»
5) All'articolo 132 è inserito il seguente comma come primo comma:
«La Commissione agisce nel quadro degli orientamenti politici del suo presidente.»
Trattato di Amsterdam 55
6) All'articolo 146, il terzo comma è sostituito dal testo seguente:
«La Corte di giustizia è competente, alle stesse condizioni, a pronunciarsi sui ricorsi che il
Parlamento europeo e la Corte dei conti propongono per salvaguardare le proprie prerogative.
»
7) L'articolo 160 C è modificato come segue:
a) il secondo comma del paragrafo 1 è sostituito dal seguente testo:
«La Corte dei conti presenta al Parlamento e al Consiglio europeo una dichiarazione
in cui attesta l'affidabilità dei conti e la legittimità e la regolarità delle relative operazioni,
che è pubblicata nella Gazzetta ufficiale delle Comunità europee.»;
b) il primo comma del paragrafo 2 è sostituito dal seguente testo:
«2. La Corte dei conti controlla la legittimità e la regolarità delle entrate e delle
spese ed accerta la sana gestione finanziaria. Nell'esercitare tale controllo, essa riferisce
in particolare su ogni caso di irregolarità.»;
e) il paragrafo 3 è sostituito dal testo seguente:
«3. Il controllo ha luogo tanto sui documenti quanto, in caso di necessità, sul posto,
presso le altre istituzioni della Comunità, nei locali di qualsiasi organismo che gestisca
le entrate o le spese per conto della Comunità e negli Stati membri, compresi i locali di
persone fisiche o giuridiche che ricevano contributi a carico del bilancio. Il controllo
negli Stati membri si effettua in collaborazione con le istituzioni nazionali di controllo
o, se queste non hanno la necessaria competenza, con i servizi nazionali competenti.
La Corte dei conti e le istituzioni nazionali di controllo degli Stati membri cooperano
in uno spirito di reciproca fiducia, pur mantenendo la loro indipendenza. Tali istituzioni
o servizi comunicano alla Corte dei conti se intendono partecipare al controllo.
Le altre istituzioni della Comunità, gli organismi che gestiscono le entrate o le spese
per conto della Comunità, le persone fisiche o giuridiche che ricevono contributi a
carico del bilancio e le istituzioni nazionali di controllo o, se queste non hanno la
necessaria competenza, i servizi nazionali competenti trasmettono alla Corte dei conti,
a sua richiesta, i documenti e le informazioni necessari all'espletamento delle sue funzioni.
Per quanto riguarda l'attività della Banca europea per gli investimenti in merito alla
gestione delle entrate e delle spese della Comunità, il diritto della Corte di accedere
alle informazioni in possesso della Banca è disciplinata da un accordo tra la Corte, la
Banca e la Commissione. In mancanza di un accordo, la Corte ha tuttavia accesso alle
informazioni necessarie al controllo delle entrate e delle spese della Comunità gestite
dalla Banca.»
56 Pane prima
8) All'articolo 170 è aggiunto il seguente comma:
«Il Comitato economico e sociale può essere consultato dal Parlamento europeo.»
9) All'articolo 179, il primo comma è sostituito dal seguente testo:
«La Commissione cura l'esecuzione del bilancio, in base alle disposizioni del regolamento
stabilito in esecuzione dell'articolo 183, sotto la propria responsabilità e nei limiti dei
crediti stanziati, in conformità del principio della buona gestione finanziaria. Gli Stati
membri cooperano con la Commissione per garantire che gli stanziamenti siano utilizzati
secondo i principi della buona gestione finanziaria.»
10) All'articolo 180 B, il paragrafo 1 è sostituito dal seguente testo:
«1. Il Parlamento europeo, su raccomandazione del Consiglio che delibera a maggioranza
qualificata, dà atto alla Commissione dell'esecuzione del bilancio. A tale scopo esso
esamina, successivamente al Consiglio, i conti e il bilancio finanziario di cui all'articolo
179 bis, la relazione annua della Corte dei conti, accompagnata dalle risposte delle istituzioni
controllate alle osservazioni della Corte stessa, la dichiarazione di affidabilità di cui
all'articolo 160 C, paragrafo 1, secondo comma, nonché le pertinenti relazioni speciali
della Corte.»
11) È inserito il seguente articolo:
«Articolo 204
1. Qualora sia stato deciso di sospendere i diritti di voto del rappresentante del governo
di uno Stato membro a norma dell'articolo F.l, paragrafo 2 del trattato sull'Unione
europea, i suddetti diritti di voto sono sospesi anche per quanto concerne il presente trattato.
2. Inoltre, qualora sia stata constatata, a norma dell'articolo F.l, paragrafo 1 del trattato
sull'Unione europea, l'esistenza di una violazione grave e persistente da parte di uno
Stato membro dei principi di cui all'articolo F, paragrafo 1, il Consiglio, deliberando a
maggioranza qualificata, può decidere di sospendere alcuni dei diritti derivanti allo Stato
membro in questione dall'applicazione del presente trattato. Nell'agire in tal senso, il
Consiglio tiene conto delle possibili conseguenze di una siffatta sospensione sui diritti e
sugli obblighi delle persone fisiche e giuridiche.
Lo Stato membro in questione continua in ogni caso ad essere vincolato dagli obblighi che
gli derivano dal presente trattato.
3. Il Consiglio, deliberando a maggioranza qualificata, può successivamente decidere di
modificare o revocare le misure adottate a norma del paragrafo 2, per rispondere ai cambiamenti
nella situazione che ha portato alla loro imposizione.
4. Quando adotta le decisioni di cui ai paragrafi 2 e 3, il Consiglio delibera senza tener
conto dei voti del rappresentante del governo dello Stato membro in questione. In deroga
all'articolo 118, paragrafo 2, per maggioranza qualificata si intende la stessa proporzione
di voti dei membri del Consiglio interessati secondo la ponderazione di cui all'articolo
118, paragrafo 2.
Trattato di Amsterdam 57
Il presente paragrafo si applica anche in caso di sospensione dei diritti di voto a norma del
paragrafo 1. In tali casi, le decisioni che richiedono l'unanimità sono adottate senza il
voto del rappresentante del governo dello Stato membro in questione.»
Articolo 5
L'atto relativo all'elezione dei rappresentanti nel Parlamento europeo a suffragio universale
diretto, allegato alla decisione del Consiglio del 20 settembre 1976, è modificato in base alle
disposizioni del presente articolo.
1) All'articolo 2 è aggiunto il seguente comma:
«In caso di modifiche del presente articolo, il numero dei rappresentanti eletti in ciascuno
Stato membro deve garantire un'adeguata rappresentanza dei popoli degli Stati riuniti nella
Comunità.»
2) All'articolo 6, paragrafo 1, dopo il quinto trattino è inserito il seguente trattino:
«— membro del Comitato delle regioni,».
3) All'articolo 7, il paragrafo 2 è sostituito dal testo seguente:
«2. Fino all'entrata in vigore di una procedura elettorale uniforme o di una procedura
basata su principi comuni e fatte salve le altre disposizioni del presente atto, la procedura
elettorale è disciplinata in ciascuno Stato membro dalle disposizioni nazionali.»
4) L'articolo 11 è sostituito dal testo seguente:
«Fino all'entrata in vigore della procedura uniforme o di una procedura basata sui principi
comuni di cui all'articolo 7, il Parlamento europeo verifica i poteri dei rappresentanti. A tal
fine, esso prende atto dei risultati proclamati ufficialmente dagli Stati membri e decide sulle
contestazioni che potrebbero essere eventualmente presentate in base alle disposizioni del
presente atto, fatta eccezione per le disposizioni nazionali cui tale atto rinvia.»
5) All'articolo 12, il paragrafo 1 è sostituito dal testo seguente:
«1. Fino all'entrata in vigore della procedura uniforme o di una procedura basata sui
principi comuni di cui all'articolo 7 e fatte salve le altre disposizioni del presente atto,
ciascuno Stato membro stabilisce le opportune procedure per coprire i seggi, resisi vacanti
durante il periodo quinquennale di cui all'articolo 3, per la restante durata di detto periodo.
»
58 Pane seconda
PARTE SECONDA
SEMPLIFICAZIONE
Articolo 6
Il trattato che istituisce la Comunità europea, compresi i suoi allegati e i suoi protocolli, è
modificato secondo le disposizioni del presente articolo al fine di sopprimere disposizioni obsolete
di tale trattato e di adattare di conseguenza il testo di talune delle sue disposizioni.
I. TESTO DEGLI ARTICOLI DEL TRATTATO
1) All'articolo 3, lettera a), la parola «l'abolizione» è sostituita da «il divieto».
2) L'articolo 7 è abrogato.
3) L'articolo 7 A è modificato come segue:
a) il primo e il secondo comma sono numerati e diventano così i paragrafi 1 e 2;
b) nel nuovo paragrafo 1, sono soppressi i riferimenti all'articolo 7 B, all'articolo 70,
paragrafo 1 e all'articolo 100 Β ;
c) è aggiunto un paragrafo 3 con il testo del secondo comma dell'articolo 7 B, così redatto:
«3. Il Consiglio, deliberando a maggioranza qualificata su proposta della Commissione,
definisce gli orientamenti e le condizioni necessari per garantire un progresso
equilibrato nell'insieme dei settori considerati.».
4) L'articolo 7 Β è abrogato.
5) L'articolo 8 Β è modificato come segue:
a) al paragrafo 1, le parole «, dovrà adottare entro il 31 dicembre 1994,» sono soppresse
e dopo le parole «Tale diritto sarà esercitato con riserva delle modalità che il Consiglio
...» è inserita la parola «adotta,». Dopo le parole «... e del Parlamento europeo», la
virgola è sostituita da un punto e virgola.
b) al paragrafo 2, prima frase, il riferimento all'«articolo 138, paragrafo 3» diventa un
riferimento all'«articolo 138, paragrafo 4»;
e) al paragrafo 2, seconda frase, le parole «, dovrà adottare entro il 31 dicembre 1994,»
sono soppresse e dopo le parole «Tale diritto sarà esercitato con riserva delle modalità
che il Consiglio ...» è inserita la parola «adotta,». Dopo le parole «... e del Parlamento
europeo» la virgola è sostituita da un punto e virgola.
6) All'articolo 8 C, seconda frase, le parole «Entro il 31 dicembre 1993, gli Stati membri
stabiliranno tra loro le disposizioni necessarie e awieranno» sono sostituite da «Gli Stati
membri stabiliscono tra loro le disposizioni necessarie e avviano».
7) All'articolo 8 E, primo comma, le parole «entro il 31 dicembre 1993 e in seguito» sono
soppresse.
Trattato di Amsterdam 59
8) All'articolo 9, paragrafo 2, le parole «Le disposizioni del capo 1, sezione prima, e del
capo 2 ...» sono sostituite da «Le disposizioni dell'articolo 12 e del capo 2 .. .».
9) All'articolo 10, il paragrafo 2 è soppresso e il paragrafo 1 rimane senza numero.
10) L'articolo 11 è abrogato.
11) Al capo 1, Unione doganale, il titolo «Sezione 1 — Abolizione dei dazi doganali fra gli
Stati membri» è soppresso.
12) L'articolo 12 è sostituito dal testo seguente:
«Articolo 12
I dazi doganali all'importazione o all'esportazione o le tasse di effetto equivalente sono
vietati tra gli Stati membri. Tale divieto si applica anche ai dazi doganali di carattere
fiscale.»
13) Gli articoli da 13 a 17 sono abrogati.
14) Il titolo «Sezione 2 — Fissazione della tariffa doganale comune» è soppresso.
15) Gli articoli da 18 a 27 sono abrogati.
16) L'articolo 28 è sostituito dal testo seguente:
«Articolo 28
I dazi della tariffa doganale comune sono stabiliti dal Consiglio, che delibera a maggioranza
qualificata su proposta della Commissione.»
17) Nella parte introduttiva dell'articolo 29, le parole «della presente sezione» sono sostituite
da «del presente capo».
18) Nel titolo del capo 2, la parola «ABOLIZIONE» è sostituita da «DIVIETO».
19) All'articolo 30, le parole «Senza pregiudizio delle disposizioni che seguono, sono vietate»
sono sostituite da «sono vietate».
20) Gli articoli 31, 32 e 33 sono abrogati.
21) All'articolo 34, il paragrafo 2 è soppresso e il paragrafo 1 resta senza numero.
22) L'articolo 35 è abrogato.
23) All'articolo 36, le parole «Le disposizioni degli articoli da 30 a 34 inclusi» sono sostituite
da «Le disposizioni degli articoli 30 e 34».
60 Pane seconda
24) L'articolo 37 è modificato come segue:
a) al paragrafo 1, primo comma, la parola «progressivo» e le parole «alla fine del periodo
transitorio» sono soppresse;
b) al paragrafo 2, la parola «all'abolizione» è sostituita da «al divieto»;
c) i paragrafi 3, 5 e 6 sono soppressi e il paragrafo 4 diventa il paragrafo 3;
d) nel nuovo paragrafo 3, le parole «avuto riguardo al ritmo degli adattamenti possibili e
delle specializzazioni necessarie» sono soppresse e la virgola che precede questo testo è
sostituita da un punto.
25) L'articolo 38 è modificato come segue:
a) al paragrafo 3, il riferimento all'allegato II è sostituito con un riferimento all'allegato I
e la seconda frase che comincia con «Tuttavia, nel termine di due anni ...» è soppressa.
b) al paragrafo 4, le parole «degli Stati membri» sono soppresse.
26) L'articolo 40 è modificato come segue:
a) il paragrafo 1 è soppresso e i paragrafi 2, 3 e 4 diventano i paragrafi 1, 2 e 3;
b) nel nuovo paragrafo 1, primo comma, le parole «sarà creata» sono sostituite da «è
creata»;
e) nel nuovo paragrafo 2, il rinvio al «paragrafo 2» deve leggersi «paragrafo 1»;
d) nel nuovo paragrafo 3, il rinvio al «paragrafo 2» deve leggersi «paragrafo 1».
27) L'articolo 43 è modificato come segue:
a) al paragrafo 2, terzo comma, le parole «all'unanimità durante le prime due tappe e a
maggioranza qualificata in seguito» sono sostituite da «a maggioranza qualificata»;
b) ai paragrafi 2 e 3, il rinvio all'«articolo 40, paragrafo 2» deve leggersi «articolo 40,
paragrafo 1».
28) Gli articoli 44 e 45, nonché l'articolo 47 sono abrogati.
29) All'articolo 48, paragrafo 1, le parole «al più tardi al termine del periodo transitorio» sono
soppresse.
30) L'articolo 49 è modificato come segue:
a) nella parte introduttiva, le parole «Fin dall'entrata in vigore del presente trattato, il
Consiglio» sono sostituite da «Il Consiglio, ...» e la parola «progressivamente» è soppressa;
b) alle lettere b) e e) rispettivamente, le parole «, in base ad un piano progressivo,» sono
soppresse.
Trattato di Amsterdam 61
31) L'articolo 52, primo comma, è modificato come segue:
a) nella prima frase, le parole «vengono gradatamente soppresse durante il periodo transitorio
» sono sostituite da «vengono vietate»;
b) nella seconda frase, le parole «Tale graduale soppressione» sono sostituite da «Tale
divieto».
32) L'articolo 53 è abrogato.
33) L'articolo 54 è modificato come segue:
a) il paragrafo 1 è soppresso e i paragrafi 2 e 3 diventano i paragrafi 1 e 2;
b) nel nuovo paragrafo 1, le parole «Per realizzare il programma generale ovvero, in
mancanza di tale programma, per portare a compimento una tappa dell'attuazione
della libertà di stabilimento» sono sostituite da «Per realizzare la libertà di stabilimento
».
34) All'articolo 59, primo comma, le parole «sono gradatamente soppresse durante il periodo
transitorio» sono sostituite da «sono vietate».
35) All'articolo 61, paragrafo 2, le parole «liberalizzazione progressiva della circolazione dei
capitali» sono sostituite da «liberalizzazione della circolazione dei capitali».
36) L'articolo 62 è abrogato.
37) L'articolo 63 è modificato come segue:
a) il paragrafo 1 è soppresso e i paragrafi 2 e 3 diventano i paragrafi 1 e 2;
b) nel nuovo paragrafo 1, le parole «Per attuare il programma generale ovvero, in mancanza
di tale programma, per realizzare una tappa della liberalizzazione di un determinato
servizio,» sono sostituite da «Per realizzare la liberalizzazione di un determinato
servizio,» e le parole «deliberando all'unanimità fino al termine della prima tappa
e a maggioranza qualificata in seguito» sono sostituite da «deliberando a maggioranza
qualificata»;
e) nel nuovo paragrafo 2, le parole «Nelle proposte e decisioni di cui ai paragrafi 1 e 2»
sono sostituite da «Nelle direttive di cui al paragrafo 1».
38) All'articolo 64, primo comma, le parole «63, paragrafo 2» sono sostituite da «63, paragrafo
1».
39) Gli articoli da 67 a 73 A, l'articolo 73 E e l'articolo 73 H sono abrogati.
40) All'articolo 75, il paragrafo 2 è soppresso e il paragrafo 3 diventa il paragrafo 2.
41) All'articolo 76, le parole «all'entrata in vigore del presente trattato» sono sostituite da «al
1° gennaio 1958 o, per gli Stati aderenti, alla data della loro adesione».
62 Pane seconda
42) L'articolo 79 è modificato come segue:
a) al paragrafo 1, le parole «Entro e non oltre il termine della seconda tappa devono
essere abolite . ..» sono sostituite da «Devono essere abolite ...»;
b) al paragrafo 3, le parole «, entro due anni dall'entrata in vigore del presente trattato,»
sono soppresse.
43) All'articolo 80, paragrafo 1, le parole «A decorrere dall'inizio della seconda tappa, è fatto
divieto ...» sono sostituite da «E fatto divieto ...».
44) All'articolo 83, le parole «restando impregiudicate le attribuzioni della sezione dei trasporti
del Comitato economico e sociale» sono sostituite da «restando impregiudicate le
attribuzioni del Comitato economico e sociale».
45) All'articolo 84, paragrafo 2, secondo comma, le parole «procedura di cui all'articolo 75,
paragrafi 1 e 3» sono sostituite da «procedura di cui all'articolo 75».
46) All'articolo 87, i due commi del paragrafo 1 sono fusi in un unico paragrafo. Questo
nuovo paragrafo è così redatto:
«1. I regolamenti e le direttive utili ai fini dell'applicazione dei principi contemplati
dagli articoli 85 e 86 sono stabiliti dal Consiglio, che delibera a maggioranza qualificata
su proposta della Commissione e previa consultazione del Parlamento europeo.»
47) All'articolo 89, paragrafo 1, le parole «, fin dall'entrata in funzione,» sono soppresse.
48) Dopo l'articolo 90, il titolo «Sezione 2 — Pratiche di dumping» è soppresso.
49) L'articolo 91 è abrogato.
50) Prima dell'articolo 92, il titolo «Sezione 3» è sostituito da «Sezione 2».
51) All'articolo 92, paragrafo 3, lettera e), la seconda frase che comincia con «Tuttavia, gli
aiuti alla costruzione navale ...» e che termina con «. . . nei confronti dei paesi terzi,» è
soppressa e il resto della lettera e) si conclude con una virgola.
52) All'articolo 95, il terzo comma è soppresso.
53) Gli articoli 97 e 100 Β sono abrogati.
54) All'articolo 101, secondo comma, le parole «deliberando all'unanimità durante la prima
tappa e a maggioranza qualificata in seguito» sono sostituite da «deliberando a maggioranza
qualificata».
55) All'articolo 109 E, paragrafo 2, lettera a), primo trattino, sono soppresse le seguenti parole:
«, fatto salvo l'articolo 73 E,».
Trattato di Amsterdam 63
56) L'articolo 109 F è modificato come segue:
a) al paragrafo 1, secondo comma, le parole «su raccomandazione, secondo i casi, del
comitato dei governatori delle banche centrali della Comunità europea (in appresso
denominato "comitato dei governatori"), o del consiglio dell'IME» sono sostituite da
«su raccomandazione del consiglio dell'IME»;
b) al paragrafo 1, il quarto comma, il cui testo è «Il comitato dei governatori delle banche
centrali degli Stati membri viene sciolto all'inizio della seconda fase», è soppresso;
e) al paragrafo 8, il secondo comma, il cui testo è «Nei casi in cui il presente trattato
prevede un ruolo consultivo dell'IME, i riferimenti all'IME vanno intesi, prima del
Io gennaio 1994, come riferimenti al comitato dei governatori», è soppresso.
57) L'articolo 112 è modificato come segue:
a) al paragrafo 1, primo comma, le parole «prima del termine del periodo transitorio»
sono soppresse;
b) al paragrafo 1, secondo comma, le parole «il Consiglio stabilisce, all'unanimità fino al
termine della seconda tappa e a maggioranza qualificata in seguito» sono sostituite da
«il Consiglio stabilisce a maggioranza qualificata».
58) All'articolo 129 C, paragrafo 1, primo comma, terzo trattino, le parole «Fondo di
coesione da istituire entro e non oltre il 31 dicembre 1993» sono sostituite da «Fondo
di coesione istituito».
59) All'articolo 130 D, secondo comma, le parole «Il Consiglio, deliberando secondo la stessa
procedura, istituisce entro il 31 dicembre 1993 un Fondo di coesione per l'erogazione .. .»
sono sostituite da «Un Fondo di coesione è istituito dal Consiglio secondo la stessa procedura,
per l'erogazione . ..».
60) All'articolo 130 S, paragrafo 5, secondo trattino, le parole «Fondo di coesione da istituire
entro e non oltre il 31 dicembre 1993 in conformità dell'articolo 130 D» sono sostituite da
«Fondo di coesione istituito in conformità dell'articolo 130 D».
61) All'articolo 130 W, paragrafo 3, l'espressione «convenzione ACP-CEE» è sostituita da
«convenzione ACP-CE».
62) All'articolo 131, primo comma, le parole «il Belgio» e «l'Italia» sono soppresse ed il riferimento
all'allegato IV è sostituito con un riferimento all'allegato IL
63) L'articolo 133 è modificato come segue:
a) al paragrafo 1, le parole «dell'eliminazione totale» sono sostituite da «del divieto» e la
parola «progressivamente» è soppressa;
64 Pane seconda
b) al paragrafo 2, le parole «progressivamente soppressi» sono sostituite da «vietati» e i
riferimenti agli articoli 13, 14, 15 e 17 sono soppressi, per cui il paragrafo termina con
«. .. conformemente alle disposizioni dell'articolo 12.»;
e) al paragrafo 3, secondo comma, le parole «I dazi di cui al comma precedente sono
tuttavia progressivamente ridotti fino al livello di quelli ...» sono sostituite da «I dazi
di cui al comma precedente non possono eccedere ...» e la seconda frase che inizia
con «La percentuale e il ritmo» e termina con «nel paese o territorio importatore» è
soppressa;
d) al paragrafo 4, le parole «al momento dell'entrata in vigore del presente trattato» sono
soppresse.
64) L'articolo 136 è sostituito dal testo seguente:
«Articolo 136
Il Consiglio, deliberando all'unanimità, stabilisce, muovendo dalle realizzazioni acquisite
nell'ambito dell'associazione tra i paesi e territori e la Comunità, e basandosi sui principi
iscritti nel presente trattato, le disposizioni relative alle modalità e alla procedura dell'associazione
tra i paesi e territori e la Comunità.»
65) L'articolo 138 è modificato come segue, per includere l'articolo 1, l'articolo 2 modificato
dall'articolo 5 del presente trattato e l'articolo 3, paragrafo 1 dell'atto relativo all'elezione
dei rappresentanti al Parlamento europeo a suffragio universale diretto, allegato alla decisione
del Consiglio del 20 settembre 1976; l'allegato II di tale atto continua ad applicarsi:
a) al posto dei paragrafi 1 e 2, divenuti obsoleti a norma dell'articolo 14 dell'atto relativo
all'elezione dei rappresentanti al Parlamento europeo a suffragio universale diretto, è
inserito il testo degli articoli 1 e 2 di detto atto come paragrafi 1 e 2; questi nuovi
paragrafi 1 e 2 sono così redatti:
«1. I rappresentanti, al Parlamento europeo, dei popoli degli Stati riuniti nella
Comunità sono eletti a suffragio universale diretto.
2. Il numero dei rappresentanti eletti in ogni Stato membro è fissato come segue:
Belgio 25
Danimarca 16
Germania 99
Grecia 25
Spagna 64
Francia 87
Irlanda 15
Italia 87
Lussemburgo 6
Paesi Bassi 31
Austria 21
Portogallo 25
Finlandia 16
Svezia 22
Regno Unito 87.
Trattato di Amsterdam 65
In caso di modifiche del presente paragrafo, il numero dei rappresentanti eletti in ciascuno
Stato membro deve garantire un'adeguata rappresentanza dei popoli degli Stati
riuniti nella Comunità.»;
b) dopo i nuovi paragrafi 1 e 2, è inserito il testo dell'articolo 3, paragrafo 1 del suddetto
atto come paragrafo 3; il nuovo paragrafo 3 è così redatto:
«3. I rappresentanti sono eletti per un periodo di cinque anni.»;
e) l'attuale paragrafo 3, modificato dall'articolo 2 del presente trattato, diventa il paragrafo
4;
d) il paragrafo 4, aggiunto dall'articolo 2 del presente trattato, diventa il paragrafo 5.
66) All'articolo 158, il paragrafo 3 è soppresso.
67) All'articolo 166, primo comma, le parole «dalla data di adesione» sono sostituite da «dal
10 gennaio 1995».
68) All'articolo 188 B, paragrafo 3, il secondo comma che inizia con «Tuttavia, nelle prime
nomine ...» è soppresso.
69) All'articolo 197, il secondo comma, che inizia con «Il comitato annovera .. .», è soppresso.
70) All'articolo 207, il secondo, il terzo, il quarto e il quinto comma sono soppressi.
71) Al posto dell'articolo 212, è inserito il testo dell'articolo 24, paragrafo 1, secondo comma
del trattato che istituisce un Consiglio e una Commissione unica delle Comunità europee;
pertanto il nuovo articolo 212 è così redatto:
«Articolo 212
11 Consiglio, deliberando a maggioranza qualificata su proposta della Commissione e previa
consultazione delle altre istituzioni interessate, stabilisce lo statuto dei funzionari delle
Comunità europee e il regime applicabile agli altri agenti di tali Comunità.»
72) Al posto dell'articolo 218 è inserito il testo dell'articolo 28, primo comma del trattato che
istituisce un Consiglio unico e una Commissione unica delle Comunità europee; pertanto,
il nuovo articolo 218 è così redatto:
«Articolo 218
La Comunità gode, sul territorio degli Stati membri, delle immunità e dei privilegi necessari
all'assolvimento dei suoi compiti, alle condizioni definite dal protocollo dell'8 aprile
1965 sui privilegi e sulle immunità delle Comunità europee. Lo stesso vale per la Banca
centrale europea, per l'Istituto monetario europeo e per la Banca europea per gli investimenti.
»
73) All'articolo 221, le parole «gli Stati membri, nel termine di tre anni dall'entrata in vigore
del presente trattato, applicano . . .» sono sostituite da «gli Stati membri applicano .. .».
66 Pane seconda
74) All'articolo 223, i paragrafi 2 e 3 sono fusi e sostituiti dal testo seguente:
«2. Il Consiglio, deliberando all'unanimità su proposta della Commissione, può apportare
modificazioni all'elenco, stabilito il 15 aprile 1958, dei prodotti cui si applicano le
disposizioni del paragrafo 1, lettera b).»
75) L'articolo 226 è abrogato.
76) L'articolo 227 è modificato come segue:
a) al paragrafo 3, il riferimento all'allegato IV è sostituito da un riferimento all'allegato
II;
b) dopo il paragrafo 4 è inserito un nuovo paragrafo 5, così redatto:
«5. Le disposizioni del presente trattato si applicano alle isole Aland conformemente
alle disposizioni contenute nel protocollo n. 2 dell'atto relativo alle condizioni di
adesione della Repubblica d'Austria, della Repubblica di Finlandia e del Regno di
Svezia.»;
e) l'attuale paragrafo 5 diventa il paragrafo 6 e la lettera d) riguardante le isole Aland è
soppressa; la lettera e) termina con un punto.
77) All'articolo 229, primo comma, le parole «gli organi delle Nazioni Unite, degli istituti
specializzati delle Nazioni Unite e dell'accordo generale sulle tariffe doganali e il commercio
» sono sostituite da «gli organi delle Nazioni Unite e degli istituti specializzati delle
Nazioni Unite».
78) All'articolo 234, primo comma, le parole «anteriormente all'entrata in vigore del presente
trattato» sono sostituite da «anteriormente al Io gennaio 1958 o, per gli Stati aderenti,
anteriormente alla data della loro adesione».
79) Prima dell'articolo 241, il titolo «Insediamento delle istituzioni» è soppresso.
80) Gli articoli da 241 a 246 sono abrogati.
81) All'articolo 248 è aggiunto il nuovo comma seguente:
«In forza dei trattati di adesione, fanno ugualmente fede le versioni del presente trattato
in lingua danese, finlandese, greca, inglese, irlandese, portoghese, spagnola e svedese.»
II. ALLEGATI
1) L'allegato I «Elenchi da A a G previsti dagli articoli 19 e 20 del trattato» è soppresso.
2) L'allegato II «Elenco previsto dall'articolo 38 del trattato» diventa l'allegato I e il riferimento
allVallegato II del trattato» di cui ai numeri ex 22.8 ed ex 22.9 diventa il riferimento
all'«allegato I del trattato».
3) L'allegato III «Elenco delle transazioni invisibili contemplato dall'articolo 73 H del trattato
» è soppresso.
Trattato di Amsterdam 67
4) L'allegato IV «Paesi e territori d'oltremare cui si applicano le disposizioni della parte
quarta del trattato» diventa l'allegato IL Esso è aggiornato ed è così redatto:
«ALLEGATO II
PAESI E TERRITORI D'OLTREMARE
cui si applicano le disposizioni della parte quarta del trattato
Groenlandia,
Nuova Caledonia e dipendenze,
Polinesia francese,
Terre australi ed antartiche francesi,
Isole Wallis e Futuna,
Mayotte,
Saint-Pierre e Miquelon,
Aruba,
Antille olandesi:
— Bonaire,
— Curaçao,
— Saba,
— Sint Eustatius,
— Sint Maarten,
— Anguilla,
— Isole Cayman,
— Isole Falkland,
— Georgia del Sud ed isole Sandwich
del Sud,
— Montserrat,
— Pitcairn,
— Sant'Elena e dipendenze,
— Territori dell'Antartico britannico,
— Territori britannici dell'Oceano indiano,
— Isole Turks e Caicos,
— Isole Vergini britanniche,
— le Bermude.»
III. PROTOCOLLI E ALTRI ATTI
1) Sono abrogati i seguenti protocolli e atti:
a) il protocollo (n. 7) che modifica il protocollo sui privilegi e sulle immunità delle Comunità
europee;
b) il protocollo relativo al commercio interno tedesco e ai problemi che vi si connettono;
e) il protocollo relativo a talune disposizioni riguardanti la Francia;
d) il protocollo concernente il Granducato del Lussemburgo;
e) il protocollo relativo al regime da applicare ai prodotti di competenza della Comunità
europea del carbone e dell'acciaio nei confronti dell'Algeria e dei dipartimenti d'oltremare
delle Repubblica francese;
f) il protocollo concernente gli oli minerali e taluni loro derivati;
68 Pane seconda
g) il protocollo concernente l'applicazione del trattato che istituisce la Comunità europea
alle parti non europee del Regno dei Paesi Bassi;
h) la convenzione di applicazione relativa all'associazione dei paesi e territori d'oltremare
alla Comunità;
— il protocollo relativo al contingente tariffario per le importazioni di banane (ex 08.01
della nomenclatura di Bruxelles);
— il protocollo relativo al contingente tariffario per le importazioni di caffè verde
(ex 09.01 della nomenclatura di Bruxelles).
2) Alla fine del protocollo sullo statuto della Banca europea per gli investimenti, l'elenco dei
firmatari è soppresso.
3) Il protocollo sullo statuto della Corte di giustizia della Comunità europea è modificato
come segue:
a) le parole «HANNO DESIGNATO, a tal fine, come plenipotenziari:» nonché l'elenco dei
capi di Stato e dei loro plenipotenziari sono soppressi;
b) le parole «I QUALI, dopo aver scambiato i loro poteri, riconosciuti in buona e debita
forma,» sono soppresse;
e) all'articolo 3, è aggiunto come quarto comma il testo adattato dell'articolo 21 del protocollo
sui privilegi e sulle immunità delle Comunità europee; pertanto, questo nuovo
quarto comma è così redatto:
«Gli articoli da 12 a 15 incluso e 18 del protocollo sui privilegi e sulle immunità delle
Comunità europee sono applicabili ai giudici, agli avvocati generali, al cancelliere e ai
relatori aggiunti della Corte di giustizia, senza pregiudizio delle disposizioni relative
all'immunità di giurisdizione dei giudici che figurano nei commi precedenti.»;
d) l'articolo 57 è abrogato;
e) la formula finale «IN FEDE DI CHE, i plenipotenziari sottoscritti hanno apposto le loro
firme in calce al presente protocollo.» è soppressa;
f) l'elenco dei firmatari è soppresso.
4) All'articolo 40 del protocollo sullo statuto del Sistema europeo di banche centrali e della
Banca centrale europea, le parole «allegato al trattato che istituisce un Consiglio unico e
una Commissione unica delle Comunità europee» sono soppresse.
5) All'articolo 21 del protocollo sullo statuto dell'Istituto monetario europeo, le parole «allegato
al trattato che istituisce un Consiglio unico e una Commissione unica delle Comunità
europee» sono soppresse.
6) Il protocollo concernente l'Italia è modificato come segue:
a) all'ultimo paragrafo, che inizia con le parole «RICONOSCONO in particolare che», il
rinvio agli articoli 108 e 109 è sostituito da un rinvio agli articoli 109 H e 109 I;
Trattato di Amsterdam 69
b) l'elenco dei firmatari è soppresso.
7) Il protocollo relativo alle merci originarie e provenienti da taluni paesi che beneficiano di
un regime particolare all'importazione in uno degli Stati membri è modificato come segue:
a) nella parte introduttiva del punto 1 :
— le parole «al momento dell'entrata in vigore del trattato» sono sostituite da «al
Io gennaio 1958»;
— dopo le parole «alle importazioni» è aggiunto il testo della lettera a); pertanto il
testo che risulta da tale aggiunta è così redatto:
«... alle importazioni nei paesi del Benelux di merci originarie e provenienti dal
Suriname e o dalle Antille olandesi»;
b) al punto 1, le lettere a), b) e e) sono soppresse;
e) al punto 3, le parole «Entro la fine del primo anno successivo all'entrata in vigore del
trattato, gli Stati membri trasmettono ...» sono sostituite da «Gli Stati membri trasmettono
. . . » ;
d) l'elenco dei firmatari è soppresso.
8) Il protocollo sulle importazioni nella Comunità europea di prodotti del petrolio raffinati
nelle Antille olandesi è modificato come segue:
a) la formula conclusiva «IN FEDE DI CHE i plenipotenziari sottoscritti hanno apposto le
loro firme in calce al presente protocollo.» è soppressa;
b) l'elenco dei firmatari è soppresso.
9) Nel protocollo concernente il regime particolare applicabile alla Groenlandia, l'articolo 3 è
soppresso.
Articolo 7
Il trattato che istituisce la Comunità europea del carbone e dell'acciaio, compresi i suoi allegati,
i protocolli e altri atti ad esso connessi, è modificato secondo le disposizioni del presente
articolo al fine di sopprimere disposizioni obsolete del trattato e di adattare di conseguenza il
testo di alcune delle sue disposizioni.
I. TESTO DEGLI ARTICOLI DEL TRATTATO
1) All'articolo 2, secondo comma, la parola «progressiva» è soppressa.
2) All'articolo 4, parte introduttiva, le parole «aboliti e» sono soppresse.
3) L'articolo 7 è modificato come segue:
a) al primo trattino, le parole «un'ALTA AUTORITÀ, appresso denominata la "Commissione"
», sono sostituite da «una COMMISSIONE»;
70 Parte seconda
b) al secondo trattino, le parole «un'ASSEMBLEA COMUNE, appresso denominata il
"Parlamento Europeo"», sono sostituite da «un PARLAMENTO EUROPEO»;
e) al terzo trattino, le parole «un CONSIGLIO SPECIALE DEI MINISTRI, appresso denominato
il "Consiglio"», sono sostituite da «un CONSIGLIO».
4) All'articolo 10, il paragrafo 3 è soppresso.
5) All'articolo 16, il primo e il secondo comma sono soppressi.
6) L'articolo 21 è modificato come segue, per includere l'articolo 1, l'articolo 2 modificato
dall'articolo 5 del presente trattato e l'articolo 3, paragrafo 1 dell'atto relativo all'elezione
dei rappresentanti al Parlamento europeo a suffragio universale diretto, allegato alla decisione
del Consiglio del 20 settembre 1976; l'allegato II di tale atto continua ad applicarsi:
a) al posto dei paragrafi 1 e 2, divenuti obsoleti a norma dell'articolo 14 dell'atto relativo
all'elezione dei rappresentanti al Parlamento europeo a suffragio universale diretto, è
inserito il testo degli articoli 1 e 2 di detto atto come paragrafi 1 e 2; questi nuovi
paragrafi 1 e 2 sono così redatti:
«1. I rappresentanti, al Parlamento europeo, dei popoli degli Stati riuniti nella
Comunità sono eletti a suffragio universale diretto.
2. Il numero dei rappresentanti eletti in ogni Stato membro è fissato come segue:
Belgio 25
Danimarca 16
Germania 99
Grecia 25
Spagna 64
Francia 87
Irlanda 15
Italia 87
Lussemburgo 6
Paesi Bassi 31
Austria 21
Portogallo 25
Finlandia 16
Svezia 22
Regno Unito 87.
In caso di modifiche del presente paragrafo, il numero dei rappresentanti eletti in ciascuno
Stato membro deve garantire un'adeguata rappresentanza dei popoli degli Stati
riuniti nella Comunità.»;
Trattato di Amsterdam 71
b) dopo i nuovi paragrafi 1 e 2, è inserito il testo dell'articolo 3, paragrafo 1 del suddetto
atto come paragrafo 3; il nuovo paragrafo 3 è così redatto:
«3. I rappresentanti sono eletti per un periodo di cinque anni.»;
e) l'attuale paragrafo 3, modificato dall'articolo 3 del presente trattato, diventa il paragrafo
4;
d) il paragrafo 4, aggiunto dall'articolo 3 del presente trattato, diventa il paragrafo 5.
7) All'articolo 32 bis, primo comma, le parole «dalla data di adesione» sono sostituite da «dal
Io gennaio 1995».
8) All'articolo 45 B, paragrafo 3, il secondo comma che inizia con «Tuttavia, nelle prime
nomine .. .,» è soppresso.
9) All'articolo 50, il testo adattato dei paragrafi 2 e 3 dell'articolo 20 del trattato che istituisce
un Consiglio unico e una Commissione unica è inserito come nuovi paragrafi 4 e 5;
pertanto, questi nuovi paragrafi 4 e 5 sono così redatti:
«4. La parte delle spese del bilancio delle Comunità coperta con le imposizioni previste
dall'articolo 49 è fissata in 18 milioni di unità di conto.
La Commissione presenta ogni anno al Consiglio una relazione in base alla quale il Consiglio
esamina se sia il caso di adattare questa cifra all'evoluzione del bilancio delle
Comunità. Il Consiglio delibera alla maggioranza prevista dall'articolo 28, quarto comma,
prima frase. Tale adattamento viene fatto sulla base di una valutazione dell'evoluzione
delle spese risultanti dall'applicazione del presente trattato.
5. La parte delle imposizioni destinata alla copertura delle spese di bilancio delle
Comunità è attribuita dalla Commissione all'esecuzione di detto bilancio, conformemente
al ritmo stabilito dai regolamenti finanziari adottati a norma dell'articolo 209, lettera b)
del trattato che istituisce la Comunità europea e dell'articolo 183, lettera b) del trattato
che istituisce la Comunità europea dell'energia atomica.»
10) L'articolo 52 è abrogato.
11) Al posto dell'articolo 76 è inserito il testo adattato dell'articolo 28, primo comma del
trattato che istituisce un Consiglio unico e una Commissione unica delle Comunità europee;
pertanto, questo nuovo articolo 76 è così redatto:
«Articolo 76
La Comunità gode, sul territorio degli Stati membri, delle immunità e dei privilegi necessari
all'assolvimento dei suoi compiti, alle condizioni definite dal protocollo dell'8 aprile
1965 sui privilegi e sulle immunità delle Comunità europee.»
12) L'articolo 79 è modificato come segue:
a) alla seconda frase del primo comma, la parte di frase che inizia con «per quanto concerne
la Sarre ...» è soppressa e il punto e virgola è sostituito da un punto;
72 Pane seconda
b) dopo il primo comma, è inserito un secondo comma così redatto:
«Le disposizioni del presente trattato si applicano alle isole Aland conformemente alle
disposizioni contenute nel protocollo n. 2 dell'atto relativo alle condizioni di adesioni
della Repubblica d'Austria, della Repubblica di Finlandia e del Regno di Svezia.»;
e) nell'attuale secondo comma, nella parte introduttiva, le parole «In deroga al comma
precedente:» sono sostituite da «In deroga ai commi precedenti:»;
d) nell'attuale secondo comma, la lettera d) riguardante le isole Aland è soppressa.
13) All'articolo 84, le parole «del trattato e dei suoi allegati, dei protocolli allegati e della
convenzione sulle disposizioni transitorie» sono sostituite da «del trattato e dei suoi allegati
e dei protocolli allegati.»
14) L'articolo 85 è abrogato.
15) All'articolo 93, le parole «l'Organizzazione europea di cooperazione economica» sono
sostituite da «l'Organizzazione di cooperazione e di sviluppo economico».
16) All'articolo 95, terzo comma, le parole «Scaduto il periodo transitorio previsto dalla convenzione
sulle disposizioni transitorie, se difficoltà impreviste ...» sono sostituite da «Se
difficoltà impreviste ...».
17) All'articolo 97, il testo «Il presente trattato è concluso per la durata di cinquant'anni a
decorrere dalla data della sua entrata in vigore» è sostituito da «Il presente trattato scade
il 23 luglio 2002.»
II. TESTO DELL'ALLEGATO III «Acciai speciali»
Alla fine dell'allegato III, le iniziali dei plenipotenziari dei capi di Stato e di governo sono
soppresse.
III. PROTOCOLLI E ALTRI ATTI ALLEGATI AL TRATTATO
1) Sono abrogati i seguenti atti:
a) lo scambio di lettere tra il governo della Repubblica federale tedesca e il governo della
Repubblica francese in riguardo della Saar;
b) la convenzione relativa alla disposizioni transitorie.
2) Il protocollo sullo statuto della Corte di giustizia della Comunità europea del carbone e
dell'acciaio è modificato come segue:
a) i titoli I e II del protocollo sono sostituiti dal testo dei titoli I e II del protocollo sulla
Corte di giustizia della Comunità europea allegato al trattato che istituisce la Comunità
europea;
Trattato di Amsterdam 73
b) l'articolo 56 è abrogato e il titolo «Disposizione transitoria» che lo precede è soppresso;
e) l'elenco dei firmatari è soppresso.
3) Il protocollo sulle relazioni con il Consiglio d'Europa è modificato come segue:
a) l'articolo 1 è abrogato;
b) l'elenco dei firmatari è soppresso.
Articolo 8
Il trattato che istituisce la Comunità europea dell'energia atomica, compresi i suoi allegati e
protocolli, è modificato secondo le disposizioni del presente articolo al fine di sopprimere
disposizioni obsolete di tale trattato e di adattare di conseguenza il testo di alcune delle sue
disposizioni.
I. TESTO DEGLI ARTICOLI DEL TRATTATO
1) All'articolo 76, secondo comma, le parole «a decorrere dall'entrata in vigore del trattato,»
sono sostituite da «a decorrere dal 1° gennaio 1958,».
2) Nella parte introduttiva del primo comma dell'articolo 93, le parole «Un anno dopo l'entrata
in vigore del presente trattato, gli Stati membri aboliranno tra loro ogni dazio all'importazione
.. .» sono sostituite da «Gli Stati membri vietano tra loro ogni dazio all'importazione
. ..».
3) Gli articoli 94 e 95 sono abrogati.
4) All'articolo 98, secondo comma, le parole «Entro due anni dall'entrata in vigore del presente
trattato, il Consiglio . ..» sono sostituite da «Il Consiglio, . ..».
5) L'articolo 100 è abrogato.
6) L'articolo 104 è modificato come segue:
a) al primo comma, le parole «successivamente all'entrata in vigore del presente trattato»
sono sostituite da «successivamente al Io gennaio 1958 o, per gli Stati aderenti, alla
data della loro adesione»;
b) al secondo comma, le parole «successivamente all'entrata in vigore del presente trattato,
» sono sostituite da «successivamente alle date indicate nel comma precedente,».
74 Pane seconda
7) L'articolo 105 è modificato come segue:
a) al primo comma, le parole «conclusi, prima dell'entrata in vigore del trattato stesso,»
sono sostituite da «conclusi prima del Io gennaio 1958 o, per gli Stati aderenti, prima
della data della loro adesione,». Alla fine dello stesso comma, le parole «dall'entrata in
vigore del presente trattato» sono sostituite da «dalle suddette date»;
b) al secondo comma, le parole «conclusi tra il momento della firma e quello dell'entrata
in vigore del presente trattato» sono sostituite da «conclusi tra il 25 marzo 1957 e il
Io gennaio 1958 o, per gli Stati aderenti, tra la firma dell'atto di adesione e la data
della loro adesione,».
8) All'articolo 106, primo comma, le parole «anteriormente all'entrata in vigore del presente
trattato» sono sostituite da «anteriormente al Io gennaio 1958 o, per gli Stati aderenti,
anteriormente alla data della loro adesione».
9) L'articolo 108 è modificato come segue, per includere l'articolo 1, l'articolo 2 modificato
dall'articolo 5 del presente trattato e dall'articolo 3, paragrafo 1 dell'atto relativo all'elezione
al Parlamento europeo a suffragio universale diretto, allegato alla decisione del
Consiglio del 20 settembre 1976; l'allegato II di tale atto continua ad applicarsi:
a) al posto degli articoli 1 e 2, diventati sorpassati a norma dell'articolo 14 dell'atto relativo
all'elezione dei rappresentanti al Parlamento europeo a suffragio universale diretto,
è inserito il testo degli articoli 1 e 2 di questo stesso atto come paragrafi 1 e 2; i
nuovi paragrafi 1 e 2 sono così redatti:
«1. I rappresentanti, al Parlamento europeo, dei popoli degli Stati riuniti nella
Comunità sono eletti a suffragio universale diretto.
2. Il numero dei rappresentanti eletti in ogni Stato membro è fissato come segue:
Belgio 25
Danimarca 16
Germania 99
Grecia 25
Spagna 64
Francia 87
Irlanda 15
Italia 87
Lussemburgo 6
Paesi Bassi 31
Austria 21
Portogallo 25
Finlandia 16
Svezia 22
Regno Unito 87.
Trattato di Amsterdam 75
In caso di modifiche del presente paragrafo, il numero dei rappresentanti eletti in ciascuno
Stato membro deve garantire un'adeguata rappresentanza dei popoli degli Stati
riuniti nella Comunità.»;
b) dopo i nuovi paragrafi 1 e 2, è inserito il testo dell'articolo 3, paragrafo 1 del suddetto
atto come paragrafo 3; il nuovo paragrafo 3 è così redatto:
«3. I rappresentanti sono eletti per un periodo di cinque anni.»;
e) l'attuale paragrafo 3, modificato dall'articolo 4 del presente trattato, diventa il paragrafo
4;
d) il paragrafo 4, aggiunto dall'articolo 4 del presente trattato, diventa il paragrafo 5.
10) All'articolo 127, il paragrafo 3 è soppresso.
11) All'articolo 138, primo comma, le parole «dalla data di adesione» sono sostituite da «dal
Io gennaio 1995».
12) All'articolo 160 B, paragrafo 3, il secondo comma che inizia con «Tuttavia, nelle prime
nomine ...» è soppresso.
13) All'articolo 181, il secondo, il terzo e il quarto comma sono soppressi.
14) Al posto dell'articolo 191, è inserito il testo adattato dell'articolo 28, primo comma del
trattato che istituisce un Consiglio unico e una Commissione unica delle Comunità europee;
pertanto, il nuovo articolo 191 è così redatto:
«Articolo 191
La Comunità gode sul territorio degli Stati membri dei privilegi e delle immunità necessari
all'assolvimento dei suoi compiti alle condizioni definite dal protocollo dell'8 aprile 1965
sui privilegi e sulle immunità delle Comunità europee.»
15) L'articolo 198 è modificato come segue:
a) dopo il secondo comma, è inserito un terzo comma così redatto:
«Le disposizioni del presente trattato si applicano alle isole Aland conformemente alle
disposizioni contenute nel protocollo n. 2 dell'atto relativo alle condizioni di adesioni
della Repubblica d'Austria, della Repubblica di Finlandia e del Regno di Svezia.»;
b) all'attuale terzo comma, la lettera e) riguardante le isole Aland è soppressa.
16) All'articolo 199, primo comma, le parole «e dell'accordo generale sulle tariffe doganali e
il commercio» sono sostituite da «e dell'Organizzazione mondiale del commercio».
76 Pane seconda
17) Il Titolo VI, «Disposizioni relative al periodo iniziale», comprendente la sezione 1, «Insediamento
delle istituzioni», la sezione 2, «Prime disposizioni per l'applicazione del trattato
» e la sezione 3, «Disposizioni applicabili a titolo transitorio», nonché gli articoli da
209 a 223, è abrogato.
18) All'articolo 225 è aggiunto il seguente nuovo comma:
«In forza dei trattati di adesione, fanno ugualmente fede le versioni del presente trattato
in lingua danese, finlandese, greca, inglese, irlandese, portoghese, spagnola e svedese.»
II. ALLEGATI
L'allegato V, «Programma iniziale di ricerche e di insegnamento di cui all'articolo 215 del
trattato», compresa la tabella «Ripartizione per grandi rubriche . ..», è soppresso.
III. PROTOCOLLI
1) Il protocollo relativo all'applicazione del trattato che istituisce la Comunità europea dell'energia
atomica alle parti non europee del Regno dei Paesi Bassi è soppresso.
2) Il protocollo sullo statuto della Corte di giustizia della Comunità europea dell'energia atomica
è modificato come segue:
a) le parole «HANNO DESIGNATO, a tal fine, come plenipotenziari:», nonché l'elenco dei
capi di Stato e dei loro plenipotenziari sono soppressi;
b) le parole «I QUALI, dopo aver scambiato i loro pieni poteri, riconosciuti in buona e
debita forma,» sono soppresse;
e) all'articolo 3, è aggiunto come quarto comma il testo adattato dell'articolo 21 del protocollo
sui privilegi e sulle immunità delle Comunità europee; pertanto, questo nuovo
quarto comma è così redatto:
«Gli articoli da 12 a 15 incluso e 18 del protocollo sui privilegi e sulle immunità delle
Comunità europee sono applicabili ai giudici, agli avvocati generali, al cancelliere e ai
relatori aggiunti della Corte di giustizia, senza pregiudizio delle disposizioni relative
all'immunità di giurisdizione dei giudici che figurano nei commi precedenti.»;
d) l'articolo 58 è abrogato;
e) la formula finale «IN FEDE DI CHE, i plenipotenziari sottoscritti hanno apposto le loro
firme in calce al presente protocollo.» è soppressa;
f) l'elenco dei firmatari è soppresso.
Articolo 9
1. Senza pregiudizio dei paragrafi successivi, che mirano a conservare gli elementi essenziali
delle loro disposizioni, la convenzione del 25 marzo 1957 relativa a talune istituzioni comuni
alle Comunità europee, e il trattato dell'8 aprile 1965 che istituisce un Consiglio unico ed una
Trattato di Amsterdam 77
Commissione unica delle Comunità europee sono abrogati, ad eccezione del protocollo di cui
al paragrafo 5.
2. Le competenze conferite al Parlamento europeo, al Consiglio, alla Corte di giustizia e
alla Corte dei conti dal trattato che istituisce la Comunità europea, dal trattato che istituisce la
Comunità europea del carbone e dell'acciaio e dal trattato che istituisce la Comunità europea
dell'energia atomica sono esercitate da istituzioni uniche, alle condizioni rispettivamente previste
dai suddetti trattati e dal presente articolo.
Le funzioni attribuite al Comitato economico e sociale dal trattato che istituisce la Comunità
europea e dal trattato che istituisce la Comunità europea dell'energia atomica sono esercitate
da un comitato unico, alle condizioni rispettivamente previste dai suddetti trattati. A tale comitato
si applicano le disposizioni degli articoli 193 e 197 del trattato che istituisce la Comunità
europea.
3. I funzionari e altri agenti delle Comunità europee fanno parte dell'amministrazione unica
di tali Comunità e ad essi si applicano le disposizioni adottate a norma dell'articolo 212 del
trattato che istituisce la Comunità europea.
4. Le Comunità europee godono sul territorio degli Stati membri dei privilegi e delle immunità
necessari all'assolvimento dei loro compiti, alle condizioni definite nel protocollo di cui al
paragrafo 5. Lo stesso vale per la Banca centrale europea, per l'Istituto monetario europeo e
per la Banca europea per gli investimenti.
5. Nel protocollo dell'8 aprile 1965 sui privilegi e sulle immunità delle Comunità europee, è
inserito un articolo 23, quale era previsto dal protocollo che modifica il suddetto protocollo;
tale articolo è così redatto:
«Articolo 23
Il presente protocollo si applica anche alla Banca centrale europea, ai membri dei suoi
organi e al suo personale, senza pregiudizio delle disposizioni del protocollo sullo statuto
del sistema europeo di banche centrali e della Banca centrale europea.
La Banca centrale europea sarà, inoltre, esente da qualsiasi forma fiscale e parafiscale al
momento degli aumenti del suo capitale, nonché dalle varie formalità che tali operazioni
potranno comportare nello Stato in cui ha la propria sede. L'attività della Banca e dei
suoi organi, svolgentesi secondo le condizioni dello statuto del Sistema europeo di banche
centrali e della Banca centrale europea, non darà luogo all'applicazione di tasse sulla cifra
d'affari.
Le disposizioni di cui sopra si applicano altresì all'Istituto monetario europeo. Il suo scioglimento
e la sua liquidazione non comporteranno alcuna imposizione fiscale.»
6. Le entrate e le spese della Comunità europea, le spese d'amministrazione della Comunità
europea del carbone e dell'acciaio e le relative entrate, le entrate e le spese della Comunità
europea dell'energia atomica, ad eccezione di quelle dell'agenzia di approvvigionamento e
delle imprese comuni, sono iscritte nel bilancio delle Comunità europee, alle condizioni rispettivamente
previste dai trattati che istituiscono le tre Comunità.
78 Pane terza
7. Senza pregiudizio dell'applicazione dell'articolo 216 del trattato che istituisce la Comunità
europea, dell'articolo 77 del trattato che istituisce la Comunità europea del carbone e
dell'acciaio, dell'articolo 189 del trattato che istituisce la Comunità europea dell'energia atomica
e dell'articolo 1, secondo comma del protocollo sullo statuto della Banca europea per gli
investimenti, i rappresentanti dei governi degli Stati membri stabiliscono di comune accordo le
disposizioni necessarie al fine di risolvere taluni problemi specifici del Granducato del Lussemburgo
e che derivano dalla creazione di un Consiglio unico e di una Commissione unica delle
Comunità europee.
Articolo 10
1. L'abrogazione o la soppressione in questa parte di disposizioni obsolete del trattato che
istituisce la Comunità europea, del trattato che istituisce la Comunità europea del carbone e
dell'acciaio e del trattato che istituisce la Comunità europea dell'energia atomica nel testo in
vigore anteriormente all'entrata in vigore del trattato di Amsterdam e l'adattamento di talune
delle loro disposizioni non pregiudicano gli effetti giuridici delle disposizioni di tali trattati, in
particolare quelli risultanti dai termini che gli stessi prescrivono, né di quelle dei trattati di
adesione.
2. Rimangono impregiudicati gli effetti degli atti in vigore adottati sulla base dei suddetti
trattati.
3. Lo stesso vale per quanto riguarda l'abrogazione della Convenzione del 25 marzo 1957
relativa ad alcune istituzioni comuni alle Comunità europee e l'abrogazione del trattato
dell'8 aprile 1965, che istituisce un Consiglio unico e una Commissione unica delle Comunità
europee.
Articolo 11
Le disposizioni del trattato che istituisce la Comunità europea, del trattato che istituisce la
Comunità europea del carbone e dell'acciaio e del trattato che istituisce la Comunità europea
dell'energia atomica relative alle competenze della Corte di giustizia delle Comunità europee e
all'esercizio di tali competenze si applicano alle disposizioni della presente parte e del protocollo
sui privilegi e sulle immunità di cui all'articolo 9, paragrafo 5.
PARTE TERZA
DISPOSIZIONI GENERALI E FINALI
Articolo 12
1. Agli articoli, ai titoli e alle sezioni del trattato sull'Unione europea e del trattato che
istituisce la Comunità europea, quali modificati dalle disposizioni del presente trattato, si applica
la seguente nuova numerazione, secondo le tabelle di corrispondenza contenute nell'allegato
del presente trattato, che ne costituiscono parte integrante.
Trattato di Amsterdam 79
2. I riferimenti incrociati ad articoli, titoli e sezioni nel trattato sull'Unione europea e nel
trattato che istituisce la Comunità europea, nonché tra gli stessi, sono adattati di conseguenza.
Lo stesso vale per quanto riguarda i riferimenti ad articoli, titoli e sezioni di tali trattati contenuti
negli altri trattati comunitari.
3. I riferimenti agli articoli, titoli e sezioni dei trattati di cui al paragrafo 2 contenuti in altri
strumenti o atti si intendono come riferimenti agli articoli, titoli e sezioni del trattato secondo
la nuova numerazione di cui al paragrafo 1 e, rispettivamente, ai paragrafi di detti articoli
secondo la nuova numerazione introdotta da alcune disposizioni dell'articolo 6.
4. I riferimenti, contenuti in altri strumenti o atti, a paragrafi degli articoli dei trattati di cui
agli articoli 7 e 8 si intendono riferiti a quei paragrafi per i quali alcune disposizioni degli
articoli 7 e 8 hanno previsto una nuova numerazione.
Articolo 13
Il presente trattato è concluso per un periodo illimitato.
Articolo 14
1. Il presente trattato è ratificato dalle Alte parti contraenti secondo le rispettive norme
costituzionali. Gli strumenti di ratifica sono depositati presso il governo della Repubblica italiana.
2. Il presente trattato entra in vigore il primo giorno del secondo mese successivo a quello
in cui lo strumento di ratifica è depositato dallo Stato firmatario che procede per ultimo a tale
formalità.
Articolo 15
Il presente trattato, redatto in unico esemplare in lingua danese, finlandese, francese, greca,
inglese, irlandese, italiana, olandese, portoghese, spagnola, svedese e tedesca, testi facenti tutti
ugualmente fede, sarà depositato negli archivi del governo della Repubblica italiana che provvederà
a rimetterne copia certificata conforme a ciascuno dei governi degli altri Stati firmatari.
80 Pane terza
En fe de lo cual, los plenipotenciarios abajo firmantes suscriben el presente Tratado.
Til bekræftelse heraf har undertegnede befuldmægtigede underskrevet denne traktat.
Zu Urkund dessen haben die unterzeichneten Bevollmächtigten ihre Unterschriften unter
diesen Vertrag gesetzt.
Εις πίστωση των ανωτέρω, οι υπογεγραμμένοι πληρεξούσιοι υπέγραψαν την παρούσα Συνθήκη.
In witness whereof the undersigned Plenipotentiaries have signed this Treaty.
En foi de quoi, les plénipotentiaires soussignés ont apposé leurs signatures au bas du présent
traité.
Dá fhianú sin, chuir na Lánchumhachtaigh thíos-sínithe a lámh leis an gConradh seo.
In fede di che, i plenipotenziari sottoscritti hanno apposto le loro firme in calce al presente
trattato.
Ten blijke waarvan de ondergetekende gevolmachtigden hun handtekening onder dit Verdrag
hebben gesteld.
Em fé do que, os plenipotenciários abaixo assinados apuseram as suas assinaturas no presente
Tratado.
Tämän vakuudeksi alla mainitut täysivaltaiset edustajat ovat allekirjoittaneet tämän sopimuksen.
Til bevis härpå har undertecknade befullmäktigade undertecknat detta fördrag.
Hecho en Amsterdam, el dos de octubre de mil novecientos noventa y siete.
Udfærdiget i Amsterdam, den anden oktober nittenhundrede og syvoghalvfems.
Geschehen zu Amsterdam am zweiten Oktober neunzehnhundertsiebenundneunzig.
Έγινε στο Άμστερνταμ, στις δύο ΟκτωορΙου του έτους χίλια εννιακόσια ενενήντα επτά.
Done at Amsterdam this second day of October in the year one thousand nine hundred and
ninety-seven.
Fait à Amsterdam, le deux octobre de l'an mil neuf cent quatre-vingt-dix-sept.
Arnå dhéanamh in Amstardam ar an dará lá de Dheireadh Fómhair sa bhliain mile naoi gcéad
nócha a seacht.
Fatto ad Amsterdam, addì due ottobre millenovecentonovantasette.
Gedaan te Amsterdam, de tweede oktober negentienhonderd zevenennegentig.
Feito em Amesterdão, em dois de Outubro de mil novecentos e noventa e sete.
Tehty Amsterdamissa 2 päivänä lokakuuta vuonna tuhatyhdeksänsataayhdeksänkymmentäseitsemän.
Utfärdat i Amsterdam den andra oktober år nittonhundranittiosju.
Trattato di Amsterdam
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige
Gemeenschap, het Vlaamse Gewest, het Waalse Gewest en het Brusselse Hoofdstedelijke Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft,
die Französische Gemeinschaft, die Wallonische Region, die Flämische Region und die Region Brüssel-
Hauptstadt.
For Hendes Majestæt Danmarks Dronning
Für den Präsidenten der Bundesrepublik Deutschland
82 Pane terza
Για τον Πρόεδρο της Ελληνικής Δημοκρατίας
Por Su Majestad el Rey de España
Pour le Président de la République française
Thar ceann an Choimisiúin ama údarú le hAirteagal 14 de Bhunreacht na hÉireann chun
cumhachtaí agus feidhmeanna Uachtarán na hÉireann a oibriú agus a chomhlionadh
For the Commission authorised by Article 14 of the Constitution of Ireland to exercise
and perform the powers and functions of the President of Ireland
Trattato di Amsterdam 83
Per il Presidente della Repubblica italiana
Pour Son Altesse Royale le Grand-Duc de Luxembourg
w
Voor Hare Majesteit de Koningin der Nederlanden
v>'
Für den Bundespräsidenten der Republik Österreich
84 Pane terza
Pelo Presidente da República Portuguesa
T j C V ^ brev**-
Suomen Tasavallan Presidentin puolesta
För Republiken Finlands President
Ταψ 4β^σ^°
För Hans Majestät Konungen av Sverige
¿ L*s~* ■aClo
«J¿°^
For Her Majesty the Queen of the United Kingdom of Great Britain and Northern Ireland
V<K
Trattato di Amsterdam 85
ALLEGATO
TABELLE DI CORRISPONDENZA DI CUI ALL'ARTICOLO 12 DEL
TRATTATO DI AMSTERDAM
A. Trattato sull'Unione europea
Numerazione precedente
TITOLO
Anicolo A
Articolo Β
Articolo C
Articolo D
Articolo E
Articolo F
Articolo F.l (*)
TITOLO
Articolo G
TITOLO
Articolo H
TITOLO
Articolo I
TITOLO V
Articolo J.l
Articolo J.2
Articolo J.3
Articolo J.4
Articolo J.5
Articolo J.6
Articolo J.7
Articolo J.8
Articolo J.9
Articolo J.10
Articolo J.ll
Articolo J.l2
Articolo J.13
Articolo J.14
Articolo J.l5
Articolo J.l6
Articolo J.l7
Articolo J.l8
I
II
III
rv
/ψψψ\
Nuova numerazione
TITOLO I
Articolo
Articolo
Articolo
Articolo
Articolo
Articolo
Articolo
1
2
3
4
5
6
7
TITOLO II
Articolo 8
TITOLO III
Articolo 9
TITOLO IV
Articolo 10
TITOLO V
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
11
12
13
14
15
16
17
18
19
20
21
22
23
24
25
Articolo 26
Articolo
Articolo
27
28
Numerazione preceden te
TITOLO VI (***)
Articolo K.l
Articolo K.2
Articolo K.3
Articolo K.4
Articolo K.5
Articolo K.6
Articolo K.7
Articolo K.8
Articolo K.9
Articolo K.10
Articolo K.ll
Articolo K.l2
Articolo K.13
Articolo K.l4
TITOLO VI bis (»»)
Articolo K.15
Articolo K.l6
Articolo K.l7
TITOLO
Articolo L
Articolo M
Articolo Ν
Articolo O
Articolo Ρ
Articolo Q
Articolo R
Articolo S
(*)
(*)
(*)
VII
Nuova numerazione
TITOLO VI
Articolo 29
Articolo 30
Articolo 31
Articolo 32
Articolo 33
Articolo 34
Articolo 35
Articolo 36
Articolo 37
Articolo 38
Articolo 39
Articolo 40
Articolo 41
Articolo 42
TITOLO VII
Articolo 43
Articolo 44
Articolo 45
TITOLO Vili
Articolo 46
Articolo 47
Articolo 48
Articolo 49
Articolo 50
Articolo 51
Articolo 52
Articolo 53
(*) Nuovo articolo introdotto dal trattato di Amsterdam.
(**) Nuovo titolo introdotto dal trattato di Amsterdam.
(***) Titolo ristrutturato dal trattato di Amsterdam.
86 Pane terza
Β. Trattato che istituisce la Comunità europea
Numerazione precedente
PARTE PRIMA
Articolo 1
Articolo 2
Articolo 3
Articolo 3 A
Articolo 3 Β
Articolo 3 C (*)
Articolo 4
Articolo 4 A
Articolo 4 Β
Articolo 5
Articolo 5 A (*)
Articolo 6
Articolo 6 A (*)
Articolo 7 (abrogato)
Articolo 7 A
Articolo 7 Β
(abrogato)
Articolo 7 C
Articolo 7 D (*)
PARTE SECONDA
Articolo 8
Articolo 8 A
Articolo 8 Β
Articolo 8 C
Articolo 8 D
Articolo 8 E
PARTE TERZA
TITOLO I
Articolo 9
Articolo 10
Articolo 11 (abrogato)
CAPO 1
Sezione 1
(soppressa)
Articolo 12
Articolo 13 (abrogato)
Nuova numerazione
PARTE PRIMA
Articolo 1
Articolo 2
Articolo 3
Articolo 4
Articolo 5
Articolo 6
Articolo 7
Articolo 8
Articolo 9
Articolo 10
Articolo 11
Articolo 12
Articolo 13
—
Articolo 14
—
Articolo 15
Articolo 16
PARTE SECONDA
Articolo 17
Articolo 18
Articolo 19
Articolo 20
Articolo 21
Articolo 22
PARTE TERZA
TITOLO I
Articolo 23
Articolo 24
—
CAPO 1
—
Articolo 25
—
Numerazione precedente
Articolo 14
Articolo 15
Articolo 16
Articolo 17
(abrogato)
(abrogato)
(abrogato)
(abrogato)
Sezione 2
(soppressa)
Articolo 18
Articolo 19
Articolo 20
Articolo 21
Articolo 22
Articolo 23
Articolo 24
Articolo 25
Articolo 26
Articolo 27
Articolo 28
Articolo 29
(abrogato)
(abrogato)
(abrogato)
(abrogato)
(abrogato)
(abrogato)
(abrogato)
(abrogato)
(abrogato)
(abrogato)
CAPO 2
Articolo 30
Articolo 31
Articolo 32
Articolo 33
Articolo 34
Articolo 35
Articolo 36
Articolo 37
(abrogato)
(abrogato)
(abrogato)
(abrogato)
Nuova numerazione
—
—
—
—
—
—
—
—
—
—
—
—
—
—
—
Articolo 26
Articolo 27
CAPO 2
Articolo 28
—
—
—
Articolo 29
—
Articolo 30
Articolo 31
(*) Nuovo articolo introdotto dal trattato di Amsterdam.
Trattato di Amsterdam 87
Numerazione precedente
TITOLO II
Articolo 38
Articolo 39
Articolo 40
Articolo 41
Articolo 42
Articolo 43
Articolo 44 (abrogato)
Articolo 45 (abrogato)
Articolo 46
Articolo 47 (abrogato)
Nuova numerazione
TITOLO III
CAPO 1
Articolo 48
Articolo 49
Articolo 50
Articolo 51
CAPO 2
Articolo 52
Articolo 53 (abrogato)
Articolo 54
Articolo 55
Articolo 56
Articolo 57
Articolo 58
CAPO 3
Articolo 59
Articolo 60
Articolo 61
Articolo 62 (abrogato)
Articolo 63
Articolo 64
Articolo 65
Articolo 66
CAPO 4
Articolo 67 (abrogato)
Articolo 68 (abrogato)
TITOLO
Articolo 32
Articolo 33
Articolo 34
Articolo 35
Articolo 36
Articolo 37
Articolo 38
TITOLO HI
CAPO 1
Articolo 39
Articolo 40
Articolo 41
Articolo 42
CAPO 2
Articolo 43
Articolo 44
Articolo 45
Articolo 46
Articolo 47
Articolo 48
CAPO 3
Articolo 49
Articolo 50
Articolo 51
Articolo 52
Articolo 53
Articolo 54
Articolo 55
CAPO 4
Numerazione precedente
Articolo 69
Articolo 70
Articolo 71
Articolo 72
Articolo 73
Articolo 73
(abrogato)
Articolo 73
Articolo 73
Articolo 73
Articolo 73
(abrogato)
Articolo 73
Articolo 73
Articolo 73
(abrogato)
(abrogato)
(abrogato)
(abrogato)
(abrogato)
(abrogato)
A
Β
C
D
E
F
G
H
TITOLO III bis (*»)
Articolo 73
Articolo 73
Ι ( · )
J O
Articolo 73 K (*)
Articolo 73 LH
Articolo 73 M (*)
Articolo 73
Articolo 73
Articolo 73
Articolo 73
N (·)
O (»)
ρ n
Q H
TITOLO IV
Articolo 74
Articolo 75
Articolo 76
Articolo 77
Articolo 78
Articolo 79
Articolo 80
Articolo 81
Articolo 82
Articolo 83
Articolo 84
Nuova numerazione
—
—
—
—
—
Articolo 56
Articolo 57
Articolo 58
—
Articolo 59
Articolo 60
—
TITOLO rv
Articolo 61
Articolo 62
Articolo 63
Articolo 64
Articolo 65
Articolo 66
Articolo 67
Articolo 68
Articolo 69
TITOLO V
Articolo 70
Articolo 71
Articolo 72
Articolo 73
Articolo 74
Articolo 75
Articolo 76
Articolo 77
Articolo 78
Articolo 79
Articolo 80
(*) Nuovo articolo introdotto dal trattato di Amsterdam.
(**) Nuovo titolo introdotto dal trattato di Amsterdam.
Pane terza
Numerazione precedente
TITOLO V
CAPO 1
SEZIONE 1
Articolo 85
Articolo 86
Articolo 87
Articolo 88
Articolo 89
Articolo 90
Sezione 2
(soppressa)
Articolo 91 (abrogato)
SEZIONE 3
Articolo 92
Articolo 93
Articolo 94
CAPO 2
Articolo 95
Articolo 96
Articolo 97 (abrogato)
Articolo 98
Articolo 99
CAPO 3
Articolo 100
Articolo 100 A
Articolo 100 Β
(abrogato)
Articolo 100 C
(abrogato)
Articolo 100 D
(abrogato)
Articolo 101
Articolo 102
TITOLO VI
CAPO 1
Articolo 102 A
Articolo 103
Articolo 103 A
Nuova numerazione
TITOLO VI
CAPO 1
SEZIONE 1
Articolo 81
Articolo 82
Articolo 83
Articolo 84
Articolo 85
Articolo 86
—
—
SEZIONE 2
Articolo 87
Articolo 88
Articolo 89
CAPO 2
Articolo 90
Articolo 91
—
Articolo 92
Articolo 93
CAPO 3
Articolo 94
Articolo 95
—
—
—
Articolo 96
Articolo 97
TITOLO VII
CAPO 1
Articolo 98
Articolo 99
Articolo 100
Numerazione precedente
Articolo 104
Articolo 104 A
Articolo 104 Β
Articolo 104 C
CAPO 2
Articolo 105
Articolo 105 A
Articolo 106
Articolo 107
Articolo 108
Articolo 108 A
Articolo 109
CAPO 3
Articolo 109 A
Articolo 109 Β
Articolo 109 C
Articolo 109 D
CAPO 4
Articolo 109 E
Articolo 109 F
Articolo 109 G
Articolo 109 H
Articolo 109 I
Articolo 109 J
Articolo 109 Κ
Articolo 109 L
Articolo 109 M
TITOLO VI bis (·»)
Articolo 109 Ν (*)
Articolo 109 O (*)
Articolo 109 Ρ (*)
Articolo 109 Q (*)
Articolo 109 R (*)
Articolo 109 S (»)
TITOLO VII
Articolo 110
Articolo 111
(abrogato)
Articolo 112
Articolo 113
Nuova numerazione
Articolo 101
Articolo 102
Articolo 103
Articolo 104
CAPO 2
Articolo 105
Articolo 106
Articolo 107
Articolo 108
Articolo 109
Articolo 110
Articolo 111
CAPO 3
Articolo 112
Articolo 113
Articolo 114
Articolo 115
CAPO 4
Articolo 116
Articolo 117
Articolo 118
Articolo 119
Articolo 120
Articolo 121
Articolo 122
Articolo 123
Articolo 124
TITOLO Vili
Articolo 125
Articolo 126
Articolo 127
Articolo 128
Articolo 129
Articolo 130
TITOLO IX
Articolo 131
—
Articolo 132
Articolo 133
(*) Nuovo articolo introdotto dal trattato di Amsterdam.
(**) Nuovo titolo introdotto dal trattato di Amsterdam.
Trattato di Amsterdam 89
Numerazione precedente
Articolo 114
(abrogato)
Articolo 115
TITOLO VII bis (*»)
Articolo 116 (»)
TITOLO Vili
CAPO 1 (»**)
Nuova numerazione
Articolo 134
TITOLO X
Articolo 135
TITOLO XI
CAPO 1
Articolo 117
Articolo 118
Articolo 118 A
Articolo 118 Β
Articolo 118 C
Articolo 119
Articolo 119 A
Articolo 120
Articolo 121
Articolo 122
CAPO 2
Articolo 123
Articolo 124
Articolo 125
CAPO 3
Articolo 126
Articolo 127
TITOLO IX
Articolo 128
TITOLO X
Articolo 129
TITOLO XI
Articolo 129 A
TITOLO XII
Articolo 129 Β
Articolo 129 C
Articolo 129 D
TITOLO XIII
Articolo 130
Articolo 136
Articolo 137
Articolo 138
Articolo 139
Articolo 140
Articolo 141
Articolo 142
Articolo 143
Articolo 144
Articolo 145
CAPO 2
Articolo 146
Articolo 147
Articolo 148
CAPO 3
Articolo 149
Articolo 150
TITOLO XII
Articolo 151
TITOLO XIII
Articolo 152
TITOLO XIV
Articolo 153
TITOLO XV
Articolo 154
Articolo 155
Articolo 156
TITOLO XVI
Articolo 157
Numerazione precedente
TITOLO xrv
Articolo 130 A
Articolo 130 Β
Articolo 130 C
Articolo 130 D
Articolo 130 E
TITOLO XV
Articolo 130 F
Articolo 130 G
Articolo 130 H
Articolo 130 I
Articolo 130 J
Articolo 130 Κ
Articolo 130 L
Articolo 130 M
Articolo 130 Ν
Articolo 130 O
Articolo 130 Ρ
Articolo 130 Q
(abrogato)
TITOLO XVI
Articolo 130 R
Articolo 130 S
Articolo 130 T
TITOLO XVII
Articolo 130 U
Articolo 130 V
Articolo 130 W
Articolo 130 X
Articolo 130 Y
PARTE QUARTA
Articolo 131
Articolo 132
Articolo 133
Articolo 134
Articolo 135
Articolo 136
Articolo 136 A
Nuova numerazione
TITOLO XVII
Articolo 158
Articolo 159
Articolo 160
Articolo 161
Articolo 162
TITOLO XVIII
Articolo 163
Articolo 164
Articolo 165
Articolo 166
Articolo 167
Articolo 168
Articolo 169
Articolo 170
Articolo 171
Articolo 172
Articolo 173
—
TITOLO XIX
Articolo 174
Articolo 175
Articolo 176
TITOLO XX
Articolo 177
Articolo 178
Articolo 179
Articolo 180
Articolo 181
PARTE QUARTA
Articolo 182
Articolo 183
Articolo 184
Articolo 185
Articolo 186
Articolo 187
Articolo 188
(*) Nuovo articolo introdotto dal trattato di Amsterdam.
(**) Nuovo titolo introdotto dal trattato di Amsterdam.
(***) Capo 1 ristrutturato dal trattato di Amsterdam.
90 Pane terza
Numerazione precedente
PARTE QUINTA
TITOLO I
CAPO 1
SEZIONE 1
Articolo 137
Articolo 138
Articolo 138 A
Articolo 138 Β
Articolo 138 C
Articolo 138 D
Articolo 138 E
Articolo 139
Articolo 140
Articolo 141
Articolo 142
Articolo 143
Articolo 144
Sezione 2
Articolo 145
Articolo 146
Articolo 147
Articolo 148
Articolo 149
(abrogato)
Articolo 150
Articolo 151
Articolo 152
Articolo 153
Articolo 154
SEZIONE 3
Articolo 155
Articolo 156
Articolo 157
Articolo 158
Articolo 159
Articolo 160
Articolo 161
Articolo 162
Articolo 163
SEZIONE 4
Articolo 164
Articolo 165
Nuova numerazione
PARTE QUINTA
TITOLO I
CAPO 1
SEZIONE 1
Articolo 189
Articolo 190
Articolo 191
Articolo 192
Articolo 193
Articolo 194
Articolo 195
Articolo 196
Articolo 197
Articolo 198
Articolo 199
Articolo 200
Articolo 201
Sezione 2
Articolo 202
Articolo 203
Articolo 204
Articolo 205
Articolo 206
Articolo 207
Articolo 208
Articolo 209
Articolo 210
SEZIONE 3
Articolo 211
Articolo 212
Articolo 213
Articolo 214
Articolo 215
Articolo 216
Articolo 217
Articolo 218
Articolo 219
SEZIONE 4
Articolo 220
Articolo 221
Numerazione
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
166
167
168
168
169
170
171
172
173
174
175
176
177
17S
179
ISO
181
1S2
183
184
185
186
187
188
precedente
A
SEZIONE 5
Articolo
Articolo
Articolo
188
188
188
A
Β
C
CAPO 2
Articolo
Articolo
Articolo
Articolo
Articolo
Articolo
Articolo
Articolo
189
189
189
189
190
191
191
192
A
Β
C
A (*)
CAPO 3
Articolo
Articolo
Articolo
Articolo
Articolo
Articolo
193
194
195
196
197
198
Nuova
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
numerazione
222
223
224
225
226
227
228
229
230
231
232
Articolo 233
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
234
235
236
237
238
239
240
241
242
243
244
24 3
SEZIONE 5
Articolo
Articolo
Articolo
246
247
248
CAPO 2
Articolo
Articolo
Articolo
Articolo
Articolo
Articolo
Articolo
Articolo
249
250
251
252
253
254
255
256
CAPO 3
Articolo
Articolo
Articolo
Articolo
Articolo
Articolo
257
258
259
260
261
262
(*) Nuovo articolo introdotto dal trattato di Amsterdam.
Trattato di Amsterdam 91
Numerazione precedente
CAPO 4
Articolo 198 A
Articolo 198 Β
Articolo 198 C
CAPO 5
Articolo 198 D
Articolo 198 E
TITOLO II
Articolo 199
Articolo 200
(abrogato)
Articolo 201
Articolo 201 A
Articolo 202
Articolo 203
Articolo 204
Articolo 205
Articolo 205 bis
Articolo 206
Articolo 206 bis
(abrogato)
Articolo 207
Articolo 208
Articolo 209
Articolo 209 A
PARTE SESTA
Articolo 210
Articolo 211
Articolo 212 (*)
Articolo 213
Articolo 213 A (*)
Articolo 213 Β (*)
Articolo 214
Articolo 215
Nuova numerazione
CAPO 4
Articolo
Articolo
Articolo
263
264
265
CAPO 5
Articolo
Articolo
266
267
TITOLO II
Articolo
—
Articolo
Articolo
Articolo
Articolo
Articolo
Articolo
Articolo
Articolo
—
Articolo
Articolo
Articolo
Articolo
268
269
270
271
272
273
274
275
276
277
278
279
280
PARTE SESTA
Articolo
Articolo
Articolo
Articolo
Articolo
Articolo
Articolo
Articolo
281
282
283
284
285
286
287
288
Numerazione precedente
Articolo 216
Articolo 217
Articolo 218 (*)
Articolo 219
Articolo 220
Articolo 221
Articolo 222
Articolo 223
Articolo 224
Articolo 225
Articolo 226
(abrogato)
Articolo 227
Articolo 228
Articolo 228 A
Articolo 229
Articolo 230
Articolo 231
Articolo 232
Articolo 233
Articolo 234
Articolo 235
Articolo 236 (*)
Articolo 237
(abrogato)
Articolo 238
Articolo 239
Articolo 240
Articolo 241
(abrogato)
Articolo 242
(abrogato)
Articolo 243
(abrogato)
Articolo 244
(abrogato)
Articolo 245
(abrogato)
Articolo 246
(abrogato)
DISPOSIZIONI
FINALI
Articolo 247
Articolo 248
Nuova
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
—
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
Articolo
—
Articolo
Articolo
Articolo
—
—
—
—
—
—
numerazione
289
290
291
292
293
294
295
296
297
298
299
300
301
302
303
304
305
306
307
308
309
310
311
312
DISPOSIZIONI
FINALI
Articolo
Articolo
313
314
(*) Nuovo articolo introdotto dal trattato di Amsterdam.
92 Protocolli
PROTOCOLLI
A. PROTOCOLLO ALLEGATO AL TRATTATO SULL'UNIONE EUROPEA
Protocollo sull'articolo J.7 del trattato sull'Unione europea
LE ALTE PARTI CONTRAENTI,
TENENDO PRESENTE la necessità di una piena applicazione delle disposizioni dell'articolo
J.7, paragrafo 1, secondo comma, e paragrafo 3 del trattato sull'Unione europea,
TENENDO PRESENTE che la politica dell'Unione a norma dell'articolo J.7 non pregiudica il
carattere specifico della politica di sicurezza e di difesa di taluni Stati membri e rispetta gli
obblighi di alcuni Stati membri i quali ritengono che la loro difesa si realizzi tramite la
NATO, nell'ambito del trattato dell'Atlantico del Nord, e sia compatibile con la politica di
sicurezza e di difesa comune adottata in tale contesto,
HANNO CONVENUTO la seguente disposizione che è allegata al trattato sull'Unione
europea.
L'Unione europea elabora, insieme con l'Unione europea occidentale, disposizioni per il miglioramento
della cooperazione reciproca entro un anno dall'entrata in vigore del trattato di
Amsterdam.
Trattato di Amsterdam 93
B. PROTOCOLLI ALLEGATI AL TRATTATO SULL'UNIONE EUROPEA E AL TRATTATO
CHE ISTITUISCE LA COMUNITÀ EUROPEA
Protocollo sull'integrazione deWacquis di Schengen nell'ambito dell'Unione europea
LE ALTE PARTI CONTRAENTI,
RILEVANDO che gli accordi relativi all'eliminazione graduale dei controlli alle frontiere
comuni firmati da alcuni Stati membri dell'Unione europea a Schengen il 14 giugno 1985 e il
19 giugno 1990, nonché gli accordi connessi e le norme adottate sulla base dei suddetti accordi
mirano a promuovere l'integrazione europea e, in particolare, a consentire all'Unione
europea di trasformarsi più rapidamente in uno spazio di libertà, di sicurezza e di giustizia,
DESIDEROSI di incorporare gli accordi e le norme summenzionati nel quadro dell'Unione
europea,
CONFERMANDO che le disposizioni deWacquis di Schengen sono applicabili solo se e nella
misura in cui essi sono compatibili con l'Unione e il diritto comunitario,
TENENDO CONTO della particolare posizione della Danimarca,
TENENDO CONTO del fatto che l'Irlanda e il Regno Unito di Gran Bretagna e Irlanda del
Nord non sono parti dei suddetti accordi e non li hanno firmati; che dovrebbero tuttavia
essere previste disposizioni per consentire a tali Stati di accettare, in tutto o in parte, le disposizioni
di tali accordi,
RICONOSCENDO che, pertanto, è necessario avvalersi delle disposizioni del trattato sull'Unione
europea e del trattato che istituisce la Comunità europea relative ad una cooperazione
rafforzata tra alcuni Stati membri e che a tali disposizioni si dovrebbe fare ricorso solo
in ultima istanza,
TENENDO CONTO della necessità di mantenere un rapporto speciale con la Repubblica
d'Islanda e il Regno di Norvegia, Stati che hanno entrambi confermato la loro intenzione di
essere vincolati dalle disposizioni summenzionate, in base all'accordo firmato a Lussemburgo il
19 dicembre 1996,
HANNO CONVENUTO le seguenti disposizioni, che sono allegate al trattato sull'Unione
europea e al trattato che istituisce la Comunità europea:
94 Protocolli
Articolo 1
Il Regno del Belgio, il Regno di Danimarca, la Repubblica federale di Germania, la Repubblica
ellenica, il Regno di Spagna, la Repubblica francese, la Repubblica italiana, il Granducato
di Lussemburgo, il Regno dei Paesi Bassi, la Repubblica d'Austria, la Repubblica
portoghese, la Repubblica di Finlandia e il Regno di Svezia, firmatari degli accordi di Schengen,
sono autorizzati a instaurare tra loro una cooperazione rafforzata nel campo di applicazione
di tali accordi e delle disposizioni collegate, quali sono elencati nell'allegato del presente
protocollo, in prosieguo denominato acquis di Schengen. Tale cooperazione è realizzata nell'ambito
istituzionale e giuridico dell'Unione europea e nel rispetto delle pertinenti disposizioni
del trattato sull'Unione europea e del trattato che istituisce la Comunità europea.
Articolo 2
1. A decorrere dall'entrata in vigore del trattato di Amsterdam, l'acquis di Schengen, incluse
le decisioni del comitato esecutivo istituito dagli accordi di Schengen che sono state adottate
anteriormente a tale data, si applica immediatamente ai tredici Stati membri di cui all'articolo
1, fatte salve le disposizioni del paragrafo 2 del presente articolo. A decorrere dalla medesima
data, il Consiglio si sostituirà al suddetto comitato esecutivo.
Il Consiglio, deliberando all'unanimità dei membri di cui all'articolo 1, adotta le disposizioni
necessarie per l'attuazione del presente paragrafo. Il Consiglio, deliberando all'unanimità,
determina, in base alle pertinenti disposizioni dei trattati, la base giuridica di ciascuna delle
disposizioni o decisioni che costituiscono l'acquis di Schengen.
Relativamente a tali disposizioni e decisioni e in base a detta determinazione delle basi giuridiche,
la Corte di giustizia delle Comunità europee esercita le competenze conferitele dalle pertinenti
disposizioni applicabili dei trattati. La Corte di giustizia non è comunque competente
per quanto concerne le misure e le decisioni relative al mantenimento dell'ordine pubblico e
alla salvaguardia della sicurezza interna.
Fino all'adozione delle misure di cui sopra e fatto salvo l'articolo 5, paragrafo 2, le disposizioni
o decisioni che costituiscono l'acquis di Schengen sono considerate atti fondati sul titolo
VI del trattato sull'Unione europea.
2. Le disposizioni del paragrafo 1 si applicano agli Stati membri che hanno firmato protocolli
di adesione agli accordi di Schengen a decorrere dalle date stabilite dal Consiglio, che
delibera all'unanimità dei membri di cui all'articolo 1, a meno che le condizioni per l'adesione
di uno di tali Stati ûl'acquis di Schengen siano soddisfatte prima dell'entrata in vigore del
trattato di Amsterdam.
Articolo 3
A seguito della determinazione di cui all'articolo 2, paragrafo 1, secondo comma, la Danimarca
mantiene rispetto agli altri firmatari degli accordi di Schengen gli stessi diritti e gli stessi
obblighi che aveva anteriormente a detta determinazione per quanto concerne le parti dell'acquis
di Schengen la cui base giuridica è individuata nel titolo III bis del trattato che istituisce la
Comunità europea.
Trattato di Amsterdam 95
Per quanto attiene alle parti deWacquis di Schengen la cui base giuridica è individuata nel
titolo VI del trattato sull'Unione europea, la Danimarca mantiene gli stessi diritti e gli stessi
obblighi degli altri firmatari degli accordi di Schengen.
Articolo 4
L'Irlanda e il Regno Unito di Gran Bretagna e Irlanda del Nord, i quali non sono vincolati
da.ll'acquis di Schengen, possono, in qualsiasi momento, chiedere di partecipare, in tutto o in
parte, alle disposizioni di detto acquis.
Il Consiglio decide in merito a tale richiesta all'unanimità dei suoi membri di cui all'articolo 1
e del rappresentante del governo dello Stato interessato.
Articolo 5
1. Le proposte e le iniziative che si baseranno sull'acquis di Schengen sono soggette alle
pertinenti disposizioni dei trattati.
In tale contesto, laddove l'Irlanda o il Regno Unito, o entrambi, non abbiano notificato per
iscritto al presidente del Consiglio, entro un congruo periodo di tempo, che desiderano partecipare,
l'autorizzazione di cui all'articolo 5 A del trattato che istituisce la Comunità europea o
all'articolo K.l2 del trattato sull'Unione europea si considera concessa agli Stati membri di cui
all'articolo 1 nonché all'Irlanda e al Regno Unito, laddove uno di essi desideri partecipare ai
settori di cooperazione in questione.
2. Le pertinenti disposizioni dei trattati di cui al paragrafo 1, primo comma, si applicano
anche nel caso in cui il Consiglio non abbia adottato le misure di cui all'articolo 2, paragrafo
1, secondo comma.
Articolo 6
La Repubblica di Islanda e il Regno di Norvegia sono associati all'attuazione deWacquis di
Schengen e al suo ulteriore sviluppo, in base all'accordo firmato a Lussemburgo il 19 dicembre
1996. A tal fine vengono concordate procedure appropriate in un accordo che sarà concluso
con tali Stati dal Consiglio, che delibera all'unanimità dei suoi membri di cui all'articolo 1.
Tale accordo include disposizioni relative al contributo dell'Islanda e della Norvegia ad ogni
conseguenza finanziaria derivante dall'attuazione del presente protocollo.
Il Consiglio, deliberando all'unanimità, conclude con l'Islanda e la Norvegia un accordo separato,
al fine di stabilire i diritti e gli obblighi fra l'Irlanda e il Regno Unito di Gran Bretagna e
Irlanda del Nord, da un lato, e l'Islanda e la Norvegia, dall'altro, nei settori deWacquis di
Schengen che riguardano tali Stati.
96 Protocolli
Articolo 7
Il Consiglio, che delibera a maggioranza qualificata, adotta le modalità relative all'integrazione
del segretariato di Schengen nel segretariato generale del Consiglio.
Articolo 8
Ai fini dei negoziati relativi all'adesione di nuovi Stati membri all'Unione europea, l'acquis di
Schengen e le ulteriori misure adottate dalle istituzioni nell'ambito del suo campo d'applicazione
sono considerati un acquis che deve essere accettato integralmente da tutti gli Stati candidati
all'adesione.
ALLEGATO
ACQUIS DI SCHENGEN
1. L'accordo, firmato a Schengen il 14 giugno 1985, tra i governi degli Stati dell'Unione economica del
Benelux, la Repubblica federale di Germania e la Repubblica francese, relativo all'eliminazione graduale
dei controlli alle frontiere comuni.
2. La convenzione, firmata a Schengen il 19 giugno 1990, tra il Regno del Belgio, la Repubblica federale
di Germania, la Repubblica francese, il Granducato di Lussemburgo e il Regno dei Paesi Bassi,
recante applicazione dell'accordo relativo all'eliminazione graduale dei controlli alle frontiere comuni,
firmato a Schengen il 14 giugno 1985, nonché l'atto finale e le dichiarazioni comuni relativi.
3. I protocolli e gli accordi di adesione all'accordo del 1985 e la convenzione di applicazione del 1990
con l'Italia (firmata a Parigi il 27 novembre 1990), la Spagna e il Portogallo (entrambe firmate a
Bonn il 25 giugno 1991), la Grecia (firmata a Madrid il 6 novembre 1992), l'Austria (firmata a
Bruxelles il 28 aprile 1995) e la Danimarca, la Finlandia e la Svezia (tutte firmate a Lussemburgo il
19 dicembre 1996), con i relativi atti finali e dichiarazioni.
4. Le decisioni e le dichiarazioni adottate dal comitato esecutivo istituito dalla convenzione di applicazione
del 1990, nonché gli atti per l'attuazione della convenzione adottati dagli organi cui il
comitato esecutivo ha conferito poteri decisionali.
Trattato di Amsterdam 97
Protocollo sull'applicazione di alcuni aspetti dell'articolo 7 A del trattato che istituisce la
Comunità europea al Regno Unito e all'Irlanda
LE ALTE PARTI CONTRAENTI,
DESIDEROSE di risolvere talune questioni relative al Regno Unito e all'Irlanda,
CONSIDERANDO che da molti anni esistono tra il Regno Unito e l'Irlanda intese speciali in
materia di libero spostamento,
HANNO CONVENUTO le seguenti disposizioni, che sono allegate al trattato che istituisce la
Comunità europea e al trattato sull'Unione europea,
Articolo 1
Nonostante l'articolo 7 A del trattato che istituisce la Comunità europea, qualsiasi altra disposizione
di tale trattato o del trattato sull'Unione europea, qualsiasi misura adottata a norma di
questi trattati o qualsiasi accordo internazionale concluso dalla Comunità o dalla Comunità e
dai suoi Stati membri con uno o più Stati terzi, il Regno Unito è autorizzato ad esercitare, alle
sue frontiere con altri Stati membri, sulle persone che intendono entrare nel Regno Unito,
quei controlli che ritenga necessari al fine di:
a) verificare il diritto di accesso al Regno Unito per i cittadini di Stati che sono parti contraenti
dell'accordo sullo Spazio economico europeo e per le persone a loro carico, che esercitano
diritti conferiti loro dal diritto comunitario, nonché per cittadini di altri Stati cui tali
diritti sono stati conferiti mediante un accordo vincolante per il Regno Unito; e
b) stabilire se concedere o meno ad altre persone il permesso di entrare nel Regno Unito.
Nessuna disposizione dell'articolo 7 A del trattato che istituisce la Comunità europea né qual
siasi altra disposizione di tale trattato o del trattato sull'Unione europea o qualsiasi misura
adottata a norma degli stessi pregiudica il diritto del Regno Unito di adottare o esercitare
siffatti controlli. I riferimenti al Regno Unito contenuti nel presente articolo includono i territori
delle cui relazioni esterne è responsabile il Regno Unito.
Articolo 2
Il Regno Unito e l'Irlanda possono continuare a concludere intese reciproche in materia di
circolazione di persone tra i loro territori («zona di libero spostamento»), nel pieno rispetto
dei diritti delle persone di cui all'articolo 1, primo comma, lettera a) del presente protocollo.
In questo contesto, finché essi manterranno dette intese, le disposizioni dell'articolo 1 del
presente protocollo si applicano all'Irlanda negli stessi termini e condizioni con cui saranno
98 Protocolli
applicate al Regno Unito. Nessuna disposizione dell'articolo 7 A del trattato che istituisce la
Comunità europea, né qualsiasi altra disposizione di tale trattato o del trattato sull'Unione
europea o qualsiasi misura adottata a norma degli stessi pregiudica tali intese.
Articolo 3
Gli altri Stati membri hanno la facoltà di esercitare, alle loro frontiere o in ogni punto di
entrata nel loro territorio, controlli analoghi sulle persone che intendono entrare nel loro territorio
dal Regno Unito o da altri territori le cui relazioni esterne ricadono sotto la responsabilità
di quest'ultimo, per gli stessi scopi indicati all'articolo 1 del presente protocollo, oppure
dall'Irlanda nella misura in cui l'articolo 1 del presente protocollo si applica all'Irlanda.
Nessuna disposizione dell'articolo 7 A del trattato che istituisce la Comunità europea né qualsiasi
altra disposizione di tale trattato o del trattato sull'Unione europea o qualsiasi misura
adottata a norma degli stessi pregiudica il diritto degli altri Stati membri di adottare o esercitare
siffatti controlli.
Trattato di Amsterdam 99
Protocollo sulla posizione del Regno Unito e dell'Irlanda
LE ALTE PARTI CONTRAENTI,
DESIDEROSE di risolvere talune questioni relative al Regno Unito e all'Irlanda,
CONSIDERANDO il protocollo sull'applicazione di alcuni aspetti dell'articolo 7 A del trattato
che istituisce la Comunità europea al Regno Unito e all'Irlanda,
HANNO CONVENUTO le seguenti disposizioni, che sono allegate al trattato che istituisce la
Comunità europea e al trattato sull'Unione europea:
Articolo 1
Fatto salvo l'articolo 3, il Regno Unito e l'Irlanda non partecipano all'adozione da parte del
Consiglio delle misure proposte a norma del titolo III bis del trattato che istituisce la Comunità
europea. In deroga all'articolo 148, paragrafo 2 del trattato che istituisce la Comunità
europea, si definisce maggioranza qualificata una proporzione dei voti ponderati dei membri
del Consiglio interessati equivalente a quella prevista al predetto articolo 148, paragrafo 2. Per
le decisioni del Consiglio che devono essere adottate all'unanimità si richiede l'unanimità dei
membri del Consiglio, ad eccezione dei rappresentanti dei governi del Regno Unito e dell'Irlanda.
Articolo 2
In conseguenza dell'articolo 1 e fatti salvi gli articoli 3, 4 e 6, nessuna disposizione del titolo
III bis del trattato che istituisce la Comunità europea, nessuna misura adottata a norma di
detto titolo, nessuna disposizione di accordi internazionali conclusi dalla Comunità a norma di
detto titolo e nessuna decisione della Corte di giustizia sull'interpretazione di tali disposizioni
o misure è vincolante o applicabile nel Regno Unito o in Irlanda; nessuna di tali disposizioni,
misure o decisioni pregiudica in alcun modo le competenze, i diritti e gli obblighi di tali Stati;
e nessuna di tali disposizioni, misure o decisioni pregiudica in alcun modo l'acquis comunitario
né costituisce parte del diritto comunitario, quali applicabili al Regno Unito o all'Irlanda.
Articolo 3
1. Il Regno Unito o l'Irlanda possono notificare per iscritto al presidente del Consiglio,
entro tre mesi dalla presentazione di una proposta o un'iniziativa al Consiglio, a norma del
titolo III bis del trattato che istituisce la Comunità europea, che desiderano partecipare all'adozione
ed applicazione di una delle misure proposte; una volta effettuata detta notifica tali
Stati membri sono abilitati a partecipare. In deroga all'articolo 148, paragrafo 2 del trattato
che istituisce la Comunità europea, si definisce maggioranza qualificata una proporzione dei
voti ponderati dei membri del Consiglio interessati equivalente a quella prevista al predetto
articolo 148, paragrafo 2.
100 Protocolli
Per le decisioni del Consiglio che devono essere adottate all'unanimità si richiede l'unanimità
dei membri del Consiglio, ad eccezione del membro che non ha proceduto a tale notifica. Una
misura adottata a norma del presente paragrafo è vincolante per tutti gli Stati membri che
hanno preso parte alla sua adozione.
2. Se una misura di cui al paragrafo 1 non può essere adottata entro un congruo periodo di
tempo con la partecipazione del Regno Unito o dell'Irlanda, essa può essere adottata dal
Consiglio a norma dell'articolo 1 senza la partecipazione del Regno Unito o dell'Irlanda. In
tal caso si applica l'articolo 2.
Articolo 4
Il Regno Unito o l'Irlanda, in qualsiasi momento dopo l'adozione di una misura da parte del
Consiglio a norma del titolo III bis del trattato che istituisce la Comunità europea, possono
notificare al Consiglio e alla Commissione la loro intenzione di accettarla. In tal caso si applica,
con gli opportuni adattamenti, la procedura di cui all'articolo 5 A, paragrafo 3 del
trattato che istituisce la Comunità europea.
Articolo 5
Uno Stato membro che non sia vincolato da una misura adottata a norma del titolo III bis del
trattato che istituisce la Comunità europea non subisce alcuna conseguenza finanziaria di tale
misura diversa dai costi amministrativi che ne derivano per le istituzioni.
Articolo 6
Qualora, nei casi previsti nel presente protocollo, il Regno Unito o l'Irlanda siano vincolati da
una misura adottata dal Consiglio a norma del titolo III bis del trattato che istituisce la Comunità
europea, a tale Stato si applicano, in relazione a detta misura, le pertinenti disposizioni di
tale trattato, compreso l'articolo 73 P.
Articolo 7
Gli articoli 3 e 4 non pregiudicano il protocollo sull'integrazione deWacquis di Schengen nell'ambito
dell'Unione europea.
Articolo 8
L'Irlanda può notificare per iscritto al presidente del Consiglio che non desidera più essere
vincolata dai termini del presente protocollo. In tal caso si applicano all'Irlanda le normali
disposizioni del trattato.
Trattato di Amsterdam 101
Protocollo sulla posizione della Danimarca
LE ALTE PARTI CONTRAENTI,
NEL RAMMENTARE la decisione dei capi di Stato e di governo, riuniti in sede di Consiglio
europeo a Edimburgo il 12 dicembre 1992, concernente taluni problemi sollevati dalla Danimarca
in merito al trattato sull'Unione europea,
PRESO ATTO della posizione della Danimarca per quanto concerne la cittadinanza, l'unione
economica e monetaria, la politica di difesa e il settore della giustizia e degli affari interni,
quale stabilita nella decisione di Edimburgo,
TENENDO PRESENTE l'articolo 3 del protocollo sull'integrazione deWacquis di Schengen
nell'ambito dell'Unione europea,
HANNO CONVENUTO le seguenti disposizioni, che sono allegate al trattato che istituisce la
Comunità europea e al trattato sull'Unione europea:
PARTE I
Articolo 1
La Danimarca non partecipa all'adozione da parte del Consiglio delle misure proposte a
norma del titolo III bis del trattato che istituisce la Comunità europea. In deroga all'articolo
148, paragrafo 2 del trattato che istituisce la Comunità europea, si definisce maggioranza
qualificata la stessa proporzione dei voti dei membri del Consiglio interessati secondo la ponderazione
di cui al predetto articolo 148, paragrafo 2. Per le decisioni del Consiglio che
devono essere adottate all'unanimità si richiede l'unanimità dei membri del Consiglio, ad
eccezione del rappresentante del governo della Danimarca.
Articolo 2
Nessuna disposizione del titolo III bis del trattato che istituisce la Comunità europea, nessuna
misura adottata a norma di detto titolo, nessuna disposizione di alcun accordo internazionale
concluso dalla Comunità a norma di detto titolo e nessuna decisione della Corte di giustizia
sull'interpretazione di tali disposizioni o misure è vincolante o applicabile in Danimarca; nessuna
di tali disposizioni, misure o decisioni pregiudica in alcun modo le competenze, i diritti e
gli obblighi della Danimarca; e nessuna di tali disposizioni, misure o decisioni pregiudica in
alcun modo l'acquis comunitario né costituisce parte del diritto comunitario, quali applicabili
alla Danimarca.
Articolo 3
La Danimarca non sostiene le conseguenze finanziarie delle misure di cui all'articolo 1 diverse
dalle spese amministrative connesse con le istituzioni.
102 Protocolli
Articolo 4
Gli articoli 1, 2 e 3 non si applicano alle misure che determinano quali siano i paesi terzi i cui
cittadini devono essere in possesso di un visto all'atto dell'attraversamento delle frontiere
esterne degli Stati membri, né a misure relative all'instaurazione di un modello uniforme per i
visti.
Articolo 5
1. La Danimarca decide, entro un periodo di sei mesi dalla decisione del Consiglio su una
proposta o iniziativa di sviluppare l'acquis di Schengen in forza delle disposizioni del titolo III
bis del trattato che istituisce la Comunità europea, se intende recepire tale decisione nel proprio
diritto interno. Se decide in tal senso, questa decisione creerà un obbligo a norma del
diritto internazionale tra la Danimarca e gli altri Stati membri di cui all'articolo 1 del protocollo
sull'integrazione deWacquis di Schengen nell'ambito dell'Unione europea, nonché l'Irlanda
o il Regno Unito, se questi ultimi Stati membri partecipano ai settori di cooperazione in
questione.
2. Se la Danimarca decidesse di non applicare una decisione del Consiglio di cui al paragrafo
1, gli Stati membri di cui all'articolo 1 del protocollo sull'integrazione deWacquis di
Schengen nell'ambito dell'Unione europea esamineranno le misure appropriate da adottare.
PARTE II
Articolo 6
Per quanto attiene alle misure adottate dal Consiglio nell'ambito degli articoli J.3, paragrafo 1
e J.7 del trattato sull'Unione europea, la Danimarca non partecipa all'elaborazione e all'attuazione
di decisioni e azioni dell'Unione che hanno implicazioni di difesa, ma non impedirà lo
sviluppo di una cooperazione rafforzata tra gli Stati membri in questo settore. Pertanto la
Danimarca non prende parte alla loro adozione. La Danimarca non ha l'obbligo di contribuire
al finanziamento di spese operative connesse con tali misure.
PARTE III
Articolo 7
La Danimarca può in qualunque momento, secondo le proprie norme costituzionali, informare
gli altri Stati membri che non intende più avvalersi, in tutto o in parte, del presente protocollo.
In tal caso la Danimarca applicherà pienamente tutte le misure pertinenti in vigore a quel
momento nell'ambito dell'Unione europea.
Trattato di Amsterdam 103
C. PROTOCOLLI ALLEGATI AL TRATTATO CHE ISTITUISCE LA COMUNITÀ EUROPEA
Protocollo sull'asilo per i cittadini degli Stati membri dell'Unione europea
LE ALTE PARTI CONTRAENTI,
CONSIDERANDO che, in base alle disposizioni dell'articolo F, paragrafo 2 del trattato sull'Unione
europea, l'Unione rispetta i diritti fondamentali quali sono garantiti dalla convenzione
europea per la salvaguardia dei diritti dell'uomo e delle libertà fondamentali, firmata a
Roma il 4 novembre 1950;
CONSIDERANDO che la Corte di giustizia delle Comunità europee è competente ad assicurare
il rispetto del diritto nell'interpretazione e nell'applicazione dell'articolo F, paragrafo 2
del trattato sull'Unione europea da parte della Comunità europea;
CONSIDERANDO che, a norma dell'articolo O del trattato sull'Unione europea, per domandare
di diventare membri dell'Unione tutti gli Stati europei devono rispettare i principi sanciti
nell'articolo F, paragrafo 1 del trattato sull'Unione europea;
TENENDO PRESENTE che l'articolo 236 del trattato che istituisce la Comunità europea
instaura un meccanismo per la sospensione di taluni diritti in caso di una violazione grave e
persistente di tali principi da parte di uno Stato membro;
RAMMENTANDO che ogni cittadino di uno Stato membro, quale cittadino dell'Unione, gode
di uno status e di una tutela speciali che sono garantiti dagli Stati membri a norma delle
disposizioni della parte seconda del trattato che istituisce la Comunità europea;
TENENDO PRESENTE che il trattato che istituisce la Comunità europea istituisce uno spazio
senza frontiere interne e conferisce ad ogni cittadino dell'Unione il diritto di circolare e di
soggiornare liberamente nel territorio degli Stati membri;
RAMMENTANDO che la questione dell'estradizione dei cittadini degli Stati membri dell'Unione
è disciplinata dalla convenzione europea di estradizione del 13 dicembre 1957 e dalla
convenzione del 27 settembre 1996, stabilita sulla base dell'articolo K.3 del trattato sull'Unione
europea, relativa all'estradizione tra gli Stati membri dell'Unione europea;
INTENZIONATI ad evitare che l'istituto dell'asilo sia travisato per conseguire finalità diverse
da quelle cui tende;
CONSIDERANDO che il presente protocollo rispetta la finalità e gli obiettivi della convenzione
di Ginevra del 28 luglio 1951 relativa allo status dei rifugiati,
104 Protocolli
HANNO CONVENUTO le disposizioni seguenti, che sono allegate al trattato che istituisce la
Comunità europea:
Articolo unico
Gli Stati membri dell'Unione europea, dato il livello di tutela dei diritti e delle libertà fondamentali
da essi garantito, si considerano reciprocamente paesi d'origine sicuri a tutti i fini
giuridici e pratici connessi a questioni inerenti l'asilo. Pertanto, la domanda d'asilo presentata
da un cittadino di uno Stato membro può essere presa in esame o dichiarata ammissibile all'esame
in un altro Stato membro unicamente nei seguenti casi:
a) se lo Stato membro di cui il richiedente è cittadino procede, dopo l'entrata in vigore del
trattato di Amsterdam, avvalendosi dell'articolo 15 della convenzione per la salvaguardia
dei diritti dell'uomo e delle libertà fondamentali, all'adozione di misure che derogano, nel
suo territorio, agli obblighi previsti da detta convenzione;
b) se è stata avviata la procedura di cui all'articolo F.l, paragrafo 1 del trattato sull'Unione
europea e finché il Consiglio non prende una decisione in merito;
e) se il Consiglio, deliberando a norma dell'articolo F.l, paragrafo 1 del trattato sull'Unione
europea, ha constatato riguardo allo Stato membro di cui il richiedente è cittadino una
violazione grave e persistente, ad opera di detto Stato, dei principi menzionati all'articolo
F, paragrafo 1;
d) se uno Stato membro così decide unilateralmente per la domanda di un cittadino di un
altro Stato membro; in tal caso il Consiglio ne è immediatamente informato; la domanda è
esaminata partendo dal presupposto che sia manifestamente infondata senza che ciò pregiudichi,
in alcun caso, il potere decisionale dello Stato membro.
Trattato di Amsterdam 105
Protocollo sull'applicazione dei principi di sussidiarietà e di proporzionalità
LE ALTE PARTI CONTRAENTI,
DETERMINATE a fissare le condizioni dell'applicazione dei principi di sussidiarietà e proporzionalità
sanciti nell'articolo 3 Β del trattato che istituisce la Comunità europea allo scopo di
definire con più precisione i criteri della loro applicazione e assicurarne la stretta osservanza e
attuazione coerente da parte di tutte le istituzioni;
DESIDEROSE di garantire che le decisioni siano prese il più possibile vicino ai cittadini dell'Unione;
TENENDO CONTO dell'accordo interistituzionale del 25 ottobre 1993 tra il Parlamento europeo,
il Consiglio e la Commissione sulle procedure di attuazione del principio di sussidiarietà,
HANNO CONFERMATO che l'azione delle istituzioni dell'Unione nonché l'evoluzione dell'applicazione
del principio di sussidiarietà continueranno a ispirarsi alle conclusioni del Consiglio
europeo di Birmingham del 16 ottobre 1992 e a quanto convenuto nel Consiglio europeo
di Edimburgo dell'I 112
dicembre 1992 circa l'approccio generale all'applicazione del principio
di sussidiarietà e, a tal fine,
HANNO CONVENUTO le seguenti disposizioni, che sono allegate al trattato che istituisce la
Comunità europea:
1) Ciascuna istituzione assicura, nell'esercizio delle sue competenze, il rispetto del principio
della sussidiarietà. Assicura inoltre il rispetto del principio della proporzionalità, secondo
il quale l'azione della Comunità non va al di là di quanto necessario per il raggiungimento
degli obiettivi del trattato.
2) L'applicazione dei principi di sussidiarietà e proporzionalità avviene nel rispetto delle
disposizioni generali e degli obiettivi del trattato, con particolare riguardo al completo
mantenimento deWacquis comunitario e dell'equilibrio istituzionale; non deve ledere i
principi elaborati dalla Corte di giustizia relativamente al rapporto fra diritto nazionale e
diritto comunitario e dovrebbe tenere conto dell'articolo F, paragrafo 4 del trattato sull'Unione
europea, secondo il quale «l'Unione si dota dei mezzi necessari per conseguire i
suoi obiettivi e per portare a compimento le sue politiche».
3) Il principio di sussidiarietà non rimette in questione le competenze conferite alla Comunità
dal trattato, come interpretato dalla Corte di giustizia. I criteri di cui all'articolo 3 B,
secondo comma del trattato, riguardano settori che non sono di esclusiva competenza
della Comunità. Il principio di sussidiarietà dà un orientamento sul modo in cui tali competenze
debbono essere esercitate a livello comunitario. La sussidiarietà è un concetto
dinamico e dovrebbe essere applicata alla luce degli obiettivi stabiliti nel trattato. Essa
106 Protocolli
consente che l'azione della Comunità, entro i limiti delle sue competenze, sia ampliata
laddove le circostanze lo richiedano e, inversamente, ristretta e sospesa laddove essa non
sia più giustificata.
4) Le motivazioni di ciascuna proposta di normativa comunitaria sono esposte, onde giustificare
la conformità della proposta ai principi di sussidiarietà e proporzionalità; le ragioni
che hanno portato a concludere che un obiettivo comunitario può essere conseguito meglio
dalla Comunità devono essere confortate da indicatori qualitativi o, ove possibile,
quantitativi.
5) Affinché l'azione comunitaria sia giustificata, devono essere rispettati entrambi gli aspetti
del principio di sussidiarietà: gli obiettivi dell'azione proposta non possono essere sufficientemente
realizzati con l'azione degli Stati membri nel quadro dei loro sistemi costituzionali
nazionali e perciò possono dunque essere meglio conseguiti mediante l'azione da
parte della Comunità.
Per valutare se la condizione di cui sopra è soddisfatta dovrebbero essere applicati i
seguenti principi guida:
— il problema in esame presenta aspetti transnazionali che non possono essere disciplinati
in maniera soddisfacente mediante l'azione degli Stati membri;
— le azioni dei soli Stati membri o la mancanza di un'azione comunitaria sarebbero in
conflitto con le prescrizioni del trattato (come la necessità di correggere distorsioni di
concorrenza o evitare restrizioni commerciali dissimulate o rafforzare la coesione economica
e sociale) o comunque pregiudicherebbero in modo rilevante gli interessi degli
Stati membri;
— l'azione a livello comunitario produrrebbe evidenti vantaggi per la sua dimensione o i
suoi effetti rispetto all'azione a livello di Stati membri.
6) La forma dell'azione comunitaria deve essere quanto più possibile semplice, in coerenza
con un soddisfacente conseguimento dell'obiettivo della misura e con la necessità di un'efficace
applicazione. La Comunità legifera soltanto per quanto necessario. A parità di altre
condizioni, le direttive dovrebbero essere preferite ai regolamenti e le direttive quadro a
misure dettagliate. Le direttive di cui all'articolo 189 del trattato, mentre sono vincolanti
per lo Stato membro al quale sono indirizzate per quanto concerne il risultato da raggiungere,
lasciano alle autorità nazionali facoltà di scelta riguardo alla forma e ai metodi.
7) Riguardo alla natura e alla portata dell'azione comunitaria, le misure comunitarie dovrebbero
lasciare il maggior spazio possibile alle decisioni nazionali, purché sia garantito
lo scopo della misura e siano soddisfatte le prescrizioni del trattato. Nel rispetto del diritto
comunitario, si dovrebbe aver cura di salvaguardare disposizioni nazionali consolidate
nonché l'organizzazione ed il funzionamento dei sistemi giuridici degli Stati membri.
Se opportuno, e fatta salva l'esigenza di un'effettiva attuazione, le misure comunitarie
dovrebbero offrire agli Stati membri vie alternative per conseguire gli obiettivi delle misure.
Trattato di Amsterdam 107
8) Quando, in virtù dell'applicazione del principio della sussidiarietà, la Comunità non intraprende
alcuna azione, gli Stati membri sono tenuti a conformare la loro azione alle norme
generali enunciate all'articolo 5 del trattato, adottando tutte le misure idonee ad assicurare
l'assolvimento degli obblighi loro incombenti in forza del trattato e astenendosi da
qualsiasi misura che possa compromettere il conseguimento degli obiettivi del trattato.
9) Fatto salvo il suo diritto d'iniziativa, la Commissione dovrebbe:
— eccettuati i casi di particolare urgenza o riservatezza, effettuare ampie consultazioni
prima di proporre atti legislativi e se necessario pubblicare i documenti delle consultazioni;
— giustificare la pertinenza delle sue proposte con riferimento al principio di sussidiarietà;
se necessario, la motivazione che accompagna la proposta fornirà dettagli a questo
riguardo. Il finanziamento, totale o parziale, di azioni comunitarie con fondi del
bilancio comunitario richiede una spiegazione;
— tenere nel debito conto la necessità che gli oneri, siano essi finanziari o amministrativi,
che ricadono sulla Comunità, sui governi nazionali, sugli enti locali, sugli operatori
economici, sui cittadini, siano minimi e commisurati all'obiettivo da conseguire;
— presentare una relazione annuale al Consiglio europeo, al Parlamento europeo e al
Consiglio circa l'applicazione dell'articolo 3 Β del trattato. La relazione annuale deve
anche essere inviata al Comitato delle regioni e al Comitato economico e sociale.
10) Il Consiglio europeo tiene conto della relazione della Commissione di cui al paragrafo 9,
quarto trattino, nel quadro della relazione sui progressi compiuti dall'Unione, che
deve presentare al Parlamento europeo a norma dell'articolo D del trattato sull'Unione
europea.
11) Nel pieno rispetto delle procedure applicabili, il Parlamento europeo e il Consiglio procedono
all'esame della conformità delle proposte della Commissione con le disposizioni dell'articolo
3 Β del trattato, quale parte integrante dell'esame generale delle medesime. La
presente disposizione riguarda sia la proposta iniziale della Commissione sia le modifiche
che il Parlamento e il Consiglio prevedono di apportare alla proposta.
12) Nel corso delle procedure di cui agli articoli 189 Β e 189 C del trattato, il Parlamento
europeo è informato della posizione del Consiglio sull'applicazione dell'articolo 3 Β del
trattato mediante l'esposizione dei motivi che hanno indotto il Consiglio ad adottare la
posizione comune. Il Consiglio informa il Parlamento europeo dei motivi in base ai quali
una proposta della Commissione è giudicata in tutto o in parte non conforme all'articolo
3 Β del trattato.
13) L'osservanza del principio di sussidiarietà è riveduta secondo le regole stabilite dal
trattato.
108 Protocolli
Protocollo sulle relazioni esterne degli Stati membri in materia di attraversamento delle
frontiere esterne
LE ALTE PARTI CONTRAENTI,
TENENDO CONTO dell'esigenza degli Stati membri di garantire controlli efficaci alle loro
frontiere esterne, se opportuno in cooperazione con i paesi terzi,
HANNO CONVENUTO la seguente disposizione, che è allegata al trattato che istituisce la
Comunità europea:
Le disposizioni sulle misure relative all'attraversamento delle frontiere esterne di cui all'articolo
73 J, punto 2, lettera a) del titolo III bis del trattato non pregiudicano la competenza
degli Stati membri a negoziare o concludere accordi con i paesi terzi, a condizione che tali
accordi rispettino il diritto comunitario e gli altri accordi internazionali pertinenti.
Trattato di Amsterdam 109
Protocollo sul sistema di radiodiffusione pubblica negli Stati membri
LE ALTE PARTI CONTRAENTI,
CONSIDERANDO che il sistema di radiodiffusione pubblica negli Stati membri è direttamente
collegato alle esigenze democratiche, sociali e culturali di ogni società, nonché all'esigenza di
preservare il pluralismo dei mezzi di comunicazione,
HANNO CONVENUTO le seguenti disposizioni interpretative, che sono allegate al trattato
che istituisce la Comunità europea:
Le disposizioni del trattato che istituisce la Comunità europea non pregiudicano la competenza
degli Stati membri a provvedere al finanziamento del servizio pubblico di radiodiffusione,
nella misura in cui tale finanziamento sia accordato agli organismi di radiodiffusione ai
fini dell'adempimento della missione di servizio pubblico conferita, definita e organizzata da
ciascuno Stato membro e nella misura in cui tale finanziamento non perturbi le condizioni
degli scambi e della concorrenza nella Comunità in misura contraria all'interesse comune,
tenendo conto nel contempo dell'adempimento della missione di servizio pubblico.
110 Protocolli
Protocollo sulla protezione ed il benessere degli animali
LE ALTE PARTI CONTRAENTI,
DESIDERANDO garantire maggiore protezione e rispetto del benessere degli animali, in
quanto esseri senzienti,
HANNO CONVENUTO la seguente disposizione, che è allegata al trattato che istituisce la
Comunità europea:
Nella formulazione e nell'attuazione delle politiche comunitarie nei settori dell'agricoltura, dei
trasporti, del mercato interno e della ricerca, la Comunità e gli Stati membri tengono pienamente
conto delle esigenze in materia di benessere degli animali, rispettando nel contempo le
disposizioni legislative o amministrative e le consuetudini degli Stati membri per quanto
riguarda, in particolare, i riti religiosi, le tradizioni culturali e il patrimonio regionale.
Trattato di Amsterdam 111
D. PROTOCOLLI ALLEGATI AL TRATTATO SULL'UNIONE EUROPEA E AI TRATTATI
CHE ISTITUISCONO LA COMUNITÀ EUROPEA, LA COMUNITÀ EUROPEA DEL
CARBONE E DELL'ACCIAIO E LA COMUNITÀ EUROPEA DELL'ENERGIA ATOMICA
Protocollo sulle istituzioni nella prospettiva dell'allargamento dell'Unione europea
LE ALTE PARTI CONTRAENTI,
HANNO CONVENUTO le seguenti disposizioni, che sono allegate al trattato sull'Unione
europea e ai trattati che istituiscono le Comunità europee:
Articolo 1
Alla data dell'entrata in vigore del primo allargamento dell'Unione, nonostante l'articolo 157,
paragrafo 1 del trattato che istituisce la Comunità europea, l'articolo 9, paragrafo 1 del trattato
che istituisce la Comunità europea del carbone e dell'acciaio e l'articolo 126, paragrafo 1
del trattato che istituisce la Comunità europea dell'energia atomica, la Commissione sarà composta
da un cittadino di ciascuno Stato membro, a condizione che, entro tale data, la ponderazione
dei voti in sede di Consiglio sia stata modificata, con l'introduzione di una nuova
ponderazione dei voti o di un sistema di doppia maggioranza, in maniera accettabile a tutti gli
Stati membri, tenendo conto di tutti i pertinenti elementi, in particolare prevedendo una compensazione
per gli Stati membri che rinunciano alla possibilità di nominare un secondo membro
della Commissione.
Articolo 2
Almeno un anno prima che il numero degli Stati membri dell'Unione sia superiore a venti, è
convocata una conferenza dei rappresentanti dei governi degli Stati membri allo scopo di procedere
ad un riesame globale delle disposizioni dei trattati concernenti la composizione e il
funzionamento delle istituzioni.
112 Protocolli
Protocollo sulle sedi delle istituzioni e di determinati organismi e servizi delle Comunità
europee nonché di Europol
I RAPPRESENTANTI DEI GOVERNI DEGLI STATI MEMBRI,
VISTO l'articolo 216 del trattato che istituisce la Comunità economica europea, l'articolo 77
del trattato che istituisce la Comunità europea del carbone e dell'acciaio e l'articolo 189 del
trattato che istituisce la Comunità europea dell'energia atomica,
VISTO il trattato sull'Unione europea,
RICORDANDO E CONFERMANDO la decisione dell'8 aprile 1965 e fatte salve le decisioni
concernenti la sede di future istituzioni, organi e servizi,
HANNO CONVENUTO le seguenti disposizioni, che sono allegate al trattato sull'Unione
europea e ai trattati che istituiscono le Comunità europee:
Articolo unico
a) Il Parlamento europeo ha sede a Strasburgo, ove si tengono in linea di massima 12 tornate
plenarie mensili, compresa la tornata del bilancio. Le tornate plenarie aggiuntive si tengono
a Bruxelles. Le commissioni del Parlamento europeo si riuniscono a Bruxelles. Il segretariato
generale del Parlamento europeo e i suoi servizi restano a Lussemburgo.
b) Il Consiglio ha sede a Bruxelles. In aprile, giugno e ottobre il Consiglio tiene le sessioni a
Lussemburgo.
e) La Commissione ha sede a Bruxelles. I servizi elencati negli articoli 7, 8 e 9 della decisione
dell'8 aprile 1965 sono stabiliti a Lussemburgo.
d) La Corte di giustizia e il Tribunale di primo grado hanno sede a Lussemburgo.
e) La Corte dei conti ha sede a Lussemburgo.
f) Il Comitato economico e sociale ha sede a Bruxelles.
g) Il Comitato delle regioni ha sede a Bruxelles.
h) La Banca europea per gli investimenti ha sede a Lussemburgo.
i) L'Istituto monetario europeo e la Banca centrale europea hanno sede a Francoforte.
j) L'Ufficio europeo di polizia (Europol) ha sede all'Aia.
Trattato di Amsterdam 113
Protocollo sul ruolo dei Parlamenti nazionali nell'Unione europea
LE ALTE PARTI CONTRAENTI,
RICORDANDO che il controllo dei singoli Parlamenti nazionali sui rispettivi governi relativamente
alle attività dell'Unione è una questione disciplinata dall'ordinamento costituzionale e
dalla prassi costituzionale propri di ciascuno Stato membro,
DESIDEROSE tuttavia di incoraggiare una maggiore partecipazione dei Parlamenti nazionali
alle attività dell'Unione europea e di potenziarne la capacità di esprimere i loro pareri su
problemi che rivestano per loro un particolare interesse,
HANNO CONVENUTO le disposizioni seguenti, che sono allegate al trattato sull'Unione europea
ed ai trattati che istituiscono le Comunità europee:
I. COMUNICAZIONE DI INFORMAZIONI AI PARLAMENTI NAZIONALI DEGLI
STATI MEMBRI
1. Tutti i documenti di consultazione redatti dalla Commissione (Libri verdi, Libri bianchi e
comunicazioni) sono tempestivamente trasmessi ai Parlamenti nazionali degli Stati membri.
2. Le proposte legislative della Commissione, quali definite dal Consiglio a norma dell'articolo
151, paragrafo 3 del trattato che istituisce la Comunità europea, sono messe a disposizione
dei governi degli Stati membri in tempo utile per permettere loro di accertarsi che i Parlamenti
nazionali possano debitamente riceverle.
3. Un periodo di sei settimane intercorre tra la data in cui la Commissione mette a disposizione
del Parlamento europeo e del Consiglio, in tutte le lingue, una proposta legislativa o
una proposta relativa ad una misura da adottare a norma del titolo VI del trattato sull'Unione
europea e la data in cui questa è iscritta all'ordine del giorno del Consiglio ai fini
di una decisione, per l'adozione di un atto o per l'adozione di una posizione comune a
norma dell'articolo 189 Β o 189 C del trattato che istituisce la Comunità europea, fatte
salve le eccezioni dettate da motivi di urgenza, le cui motivazioni sono riportate nell'atto o
nella posizione comune.
IL CONFERENZA DELLE COMMISSIONI PER GLI AFFARI EUROPEI
4. La conferenza delle commissioni per gli affari europei, in prosieguo denominata COSAC,
istituita a Parigi il 1617
novembre 1989, può sottoporre all'attenzione delle istituzioni dell'Unione
europea i contributi che ritiene utili, in particolare sulla base di progetti di testi
giuridici che i rappresentanti dei governi degli Stati membri possono decidere di comune
accordo di trasmetterle, in considerazione della materia trattata.
114 Protocolli
5. La COSAC può esaminare qualsiasi proposta o iniziativa legislativa concernente l'istituzione
di uno spazio di libertà, di sicurezza e di giustizia che potrebbe incidere direttamente
sui diritti e sulle libertà dei singoli. Il Parlamento europeo, il Consiglio e la Commissione
sono informati di qualsiasi contributo fornito dalla COSAC relativamente presente punto.
6. La COSAC può trasmettere al Parlamento europeo, al Consiglio e alla Commissione qualsiasi
contributo che ritenga utile sulle attività legislative dell'Unione, in particolare per
quanto riguarda l'applicazione del principio di sussidiarietà, lo spazio di libertà, di sicurezza
e di giustizia nonché questioni relative ai diritti fondamentali.
7. I contributi della COSAC non vincolano in alcun modo i Parlamenti nazionali e non
pregiudicano la loro posizione.
Trattato di Amsterdam 115
ATTO FINALE
LA CONFERENZA DEI RAPPRESENTANTI DEI GOVERNI DEGLI STATI MEMBRI, riunita
in Torino addì ventinove marzo millenovecentonovantasei per adottare di comune accordo le
modifiche da apportare al trattato sull'Unione europea, ai trattati che istituiscono rispettivamente,
la Comunità europea, la Comunità europea del carbone e dell'acciaio e la Comunità
europea dell'energia atomica e ad alcuni atti connessi, ha adottato i seguenti testi:
I. Il trattato di Amsterdam che modifica il trattato sull'Unione europea, i trattati che
istituiscono le Comunità europee ed alcuni atti connessi
IL Protocolli
A. Protocollo allegato al trattato sull'Unione europea:
1. Protocollo sull'articolo J.7 del trattato sull'Unione europea
B. Protocolli allegati al trattato sull'Unione europea e al trattato che istituisce la Comunità
europea
2. Protocollo sull'integrazione deWacquis di Schengen nell'ambito dell'Unione europea
3. Protocollo sull'applicazione di alcuni aspetti dell'articolo 7 A del trattato che istituisce
la Comunità europea al Regno Unito e all'Irlanda
4. Protocollo sulla posizione del Regno Unito e dell'Irlanda
5. Protocollo sulla posizione della Danimarca
C. Protocolli allegati al trattato che istituisce la Comunità europea:
6. Protocollo sull'asilo per i cittadini degli Stati membri dell'Unione europea
7. Protocollo sull'applicazione dei principi di sussidiarietà e di proporzionalità
8. Protocollo sulle relazioni esterne degli Stati membri in materia di attraversamento delle
frontiere esterne
9. Protocollo sul sistema di radiodiffusione pubblica negli Stati membri
10. Protocollo sulla protezione ed il benessere degli animali
116 Atto finale
D. Protocolli allegati al trattato sull'Unione europea e ai trattati che istituiscono la Comunità
europea, la Comunità europea del carbone e dell'acciaio e la Comunità europea dell'energia
atomica
11. Protocollo sulle istituzioni nella prospettiva dell'allargamento dell'Unione europea
12. Protocollo sulle sedi delle istituzioni e di determinati organismi e servizi della Comunità
europea nonché di Europol
13. Protocollo sul ruolo dei Parlamenti nazionali nell'Unione europea
III. Dichiarazioni
La conferenza ha adottato le dichiarazioni indicate in appresso ed allegate al presente atto
finale:
1. Dichiarazione sull'abolizione della pena di morte
2. Dichiarazione su una cooperazione rafforzata fra l'Unione europea e l'Unione europea
occidentale
3. Dichiarazione relativa all'Unione europea occidentale
4. Dichiarazione sugli articoli J.14 e K.10 del trattato sull'Unione europea
5. Dichiarazione sull'articolo J.l5 del trattato sull'Unione europea
6. Dichiarazione sull'istituzione di una cellula di programmazione politica e tempestivo
allarme
7. Dichiarazione sull'articolo K.2 del trattato sull'Unione europea
8. Dichiarazione sull'articolo K.3, lettera e) del trattato sull'Unione europea
9. Dichiarazione sull'articolo K.6, paragrafo 2 del trattato sull'Unione europea
10. Dichiarazione sull'articolo K.7 del trattato sull'Unione europea
11. Dichiarazione sullo status delle chiese e delle organizzazioni non confessionali
12. Dichiarazione sulla valutazione dell'impatto ambientale del trattato che istituisce la
Comunità europea
13. Dichiarazione sull'articolo 7 D del trattato che istituisce la Comunità europea
14. Dichiarazione sull'abrogazione dell'articolo 44 del trattato che istituisce la Comunità
europea
Trattato di Amsterdam 117
15. Dichiarazione sul mantenimento del livello di protezione e di sicurezza garantito dall'ecquis
di Schengen
16. Dichiarazione sull'articolo 73 J, punto 2, lettera b) del trattato che istituisce la Comunità
europea
17. Dichiarazione sull'articolo 73 K del trattato che istituisce la Comunità europea
18. Dichiarazione sull'articolo 73 K, punto 3, lettera a) del trattato che istituisce la Comunità
europea
19. Dichiarazione sull'articolo 73 L, paragrafo 1 del trattato che istituisce la Comunità
europea
20. Dichiarazione sull'articolo 73 M del trattato che istituisce la Comunità europea
21. Dichiarazione sull'articolo 73 O del trattato che istituisce la Comunità europea
22. Dichiarazione sui portatori di handicap
23. Dichiarazione sulle azioni di incentivazione di cui all'articolo 109 R del trattato che istituisce
la Comunità europea
24. Dichiarazione sull'articolo 109 R del trattato che istituisce la Comunità europea
25. Dichiarazione sull'articolo 118 del trattato che istituisce la Comunità europea
26. Dichiarazione sull'articolo 118, paragrafo 2 del trattato che istituisce la Comunità europea
27. Dichiarazione sull'articolo 118 B, paragrafo 2 del trattato che istituisce la Comunità
europea
28. Dichiarazione sull'articolo 119, paragrafo 4 del trattato che istituisce la Comunità europea
29. Dichiarazione sullo sport
30. Dichiarazione sulle regioni insulari
31. Dichiarazione sulla decisione del Consiglio del 13 luglio 1987
32. Dichiarazione sull'organizzazione e sul funzionamento della Commissione
33. Dichiarazione sull'articolo 188 C, paragrafo 3 del trattato che istituisce la Comunità
europea
34. Dichiarazione sul rispetto dei termini per lo svolgimento della procedura di codecisione
35. Dichiarazione sull'articolo 191 A, paragrafo 1 del trattato che istituisce la Comunità
europea
118 Atto finale
36. Dichiarazione sui paesi e territori d'oltremare
37. Dichiarazione sugli enti creditizi di diritto pubblico in Germania
38. Dichiarazione sul volontariato
39. Dichiarazione sulla qualità redazionale della legislazione comunitaria
40. Dichiarazione relativa alla procedura per la conclusione di accordi internazionali da parte
della Comunità europea del carbone e dell'acciaio
4L Dichiarazione sulle disposizioni in materia di trasparenza, di accesso ai documenti e di
lotta contro la frode
42. Dichiarazione sulla consolidazione dei trattati
43. Dichiarazione relativa al protocollo sull'applicazione dei principi di sussidiarietà e di proporzionalità
44. Dichiarazione sull'articolo 2 del protocollo sull'integrazione deWacquis di Schengen nell'ambito
dell'Unione europea
45. Dichiarazione sull'articolo 4 del protocollo sull'integrazione deWacquis di Schengen nell'ambito
dell'Unione europea
46. Dichiarazione sull'articolo 5 del protocollo sull'integrazione deWacquis di Schengen nell'ambito
dell'Unione europea
47. Dichiarazione sull'articolo 6 del protocollo sull'integrazione deWacquis di Schengen nell'ambito
dell'Unione europea
48. Dichiarazione sul protocollo sull'asilo per i cittadini degli Stati membri dell'Unione
europea
49. Dichiarazione sull'articolo unico, lettera d) del protocollo sull'asilo per i cittadini degli
Stati membri dell'Unione europea
50. Dichiarazione relativa al protocollo sulle istituzioni nella prospettiva dell'allargamento
dell'Unione europea
51. Dichiarazione sull'articolo 10 del trattato di Amsterdam
Trattato di Amsterdam 119
La conferenza ha anche preso nota delle dichiarazioni elencate in appresso ed allegate al
presente atto finale:
1. Dichiarazione dell'Austria e del Lussemburgo sugli enti creditizi
2. Dichiarazione della Danimarca sull'articolo K.l4 del trattato sull'Unione europea
3. Dichiarazione della Germania, dell'Austria e del Belgio sulla sussidiarietà
4. Dichiarazione dell'Irlanda sull'articolo 3 del protocollo sulla posizione del Regno Unito e
dell'Irlanda
5. Dichiarazione del Belgio sul protocollo sull'asilo per i cittadini degli Stati membri dell'Unione
europea
6. Dichiarazione del Belgio, della Francia e dell'Italia relativa al protocollo sulle istituzioni
nella prospettiva dell'allargamento dell'Unione europea
7. Dichiarazione della Francia sulla situazione dei dipartimenti d'oltremare alla luce del protocollo
sull'integrazione dell' acquis di Schengen nell'ambito dell'Unione europea
8. Dichiarazione della Grecia relativa alla dichiarazione sullo status delle chiese e delle organizzazioni
non confessionali
Infine, la conferenza ha convenuto di accludere al presente atto finale, a fini informativi, i testi
del trattato sull'Unione europea e del traiiaio che istituisce la Comunità europea, nella versione
risultante dalle modifiche apportate dalla conferenza.
120 Aito finale
Hecho en Amsterdam, el dos de octubre de mil novecientos noventa y siete.
Udfærdiget i Amsterdam, den anden oktober nittenhundrede og syvoghalvfems.
Geschehen zu Amsterdam am zweiten Oktober neunzehnhundertsiebenundneunzig.
Έγινε στο Άμστερνταμ, στις δύο Οκτωορίου του έτους χίλια εννιακόσια ενενήντα επτά.
Done at Amsterdam this second day of October in the year one thousand nine hundred and
ninety-seven.
Fait à Amsterdam, le deux octobre de l'an mil neuf cent quatre-vingt-dix-sept.
Arnå dhéanamh in Amstardam ar an dará lá de Dheireadh Fómhair sa bhliain mile naoi gcéad
nócha a seacht.
Fatto ad Amsterdam, addì due ottobre millenovecentonovantasette.
Gedaan te Amsterdam, de tweede oktober negentienhonderd zevenennegentig.
Feito em Amesterdão, em dois de Outubro de mil novecentos e noventa e sete.
Tehty Amsterdamissa 2 päivänä lokakuuta vuonna tuhatyhdeksänsataayhdeksänkymmentäseitsemän.
Utfärdat i Amsterdam den andra oktober àr nittonhundranittiosju.
Trattato di Amsterdam 121
Pour Sa Majesté le Roi des Belges
Voor Zijne Majesteit de Koning der Belgen
Für Seine Majestät den König der Belgier
VAA/WA.
Cette signature engage également la Communauté française, la Communauté flamande, la Communauté
germanophone, la Région wallonne, la Région flamande et la Région de Bruxelles-Capitale.
Deze handtekening verbindt eveneens de Vlaamse Gemeenschap, de Franse Gemeenschap, de Duitstalige
Gemeenschap, het Vlaamse Gewest, het Waalse Gewest en het Brusselse Hoofdstedelijke Gewest.
Diese Unterschrift bindet zugleich die Deutschsprachige Gemeinschaft, die Flämische Gemeinschaft,
die Französische Gemeinschaft, die Wallonische Region, die Flämische Region und die Region Brüssel-
Hauptstadt.
For Hendes Majestæt Danmarks Dronning
Für den Präsidenten der Bundesrepublik Deutschland
122 Atto finale
Για τον Πρόεδρο της Ελληνικής Δημοκρατίας
Por Su Majestad el Rey de España
Pour le Président de la République française
Thar ceann an Choimisiúin ama údarú le hAirteagal 14 de Bhunreacht na hÉireann chun
cumhachtaí agus feidhmeanna Uachtarán na hÉireann a oibriú agus a chomhlíonadh
For the Commission authorised by Article 14 of the Constitution of Ireland to exercise
and perform the powers and functions of the President of Ireland
Trattato di Amsterdam 123
Per il Presidente della Repubblica italiana
Pour Son Altesse Royale le Grand-Duc de Luxembourg
w
Voor Hare Majesteit de Koningin der Nederlanden
v>« L_Z-L
Für den Bundespräsidenten der Republik Österreich
124 Atto finale
Pelo Presidente da República Portuguesa
U_AJ^ ßro* o\_¿—
Suomen Tasavallan Presidentin puolesta
För Republiken Finlands President
Ταψ 4β^σ^°
För Hans Majestät Konungen av Sverige
/
¿ 0*s-* « C - C O < ^ ^
For Her Majesty the Queen of the United Kingdom of Great Britain and Northern Ireland
V<K
Trattato di Amsterdam 125
DICHIARAZIONI ADOTTATE DALLA CONFERENZA
1. Dichiarazione sull'abolizione della pena di morte
In riferimento all'articolo F, paragrafo 2 del trattato sull'Unione europea, la conferenza ricorda
che il protocollo n. 6 della convenzione europea per la salvaguardia dei diritti dell'uomo
e delle libertà fondamentali, firmata a Roma il 4 novembre 1950, che è stato firmato e ratificato
dalla grande maggioranza degli Stati membri, prevede l'abolizione della pena di morte.
In tale contesto la conferenza prende atto del fatto che, dalla firma del suddetto protocollo,
avvenuta il 28 aprile 1983, la pena di morte è stata abolita nella maggior parte degli Stati
membri dell'Unione e non è stata applicata in nessuno di essi.
2. Dichiarazione su una cooperazione rafforzata fra l'Unione europea e l'Unione europea
occidentale
Ai fini di una cooperazione rafforzata fra l'Unione europea e l'Unione dell'Europa occidentale,
la conferenza invita il Consiglio ad adoperarsi per la rapida adozione di disposizioni
appropriate in materia di abilitazione del personale del segretariato generale del Consiglio.
3. Dichiarazione relativa all'Unione europea occidentale
La conferenza prende nota della seguente dichiarazione adottata dal Consiglio dei ministri
dell'Unione europea occidentale (UEO) il 22 luglio 1997
«DICHIARAZIONE DELL'UNIONE DELL'EUROPA OCCIDENTALE SUL RUOLO
DELL'UNIONE DELL'EUROPA OCCIDENTALE E LE SUE RELAZIONI CON L'UNIONE
EUROPEA E CON L'ALLEANZA ATLANTICA
(traduzione)
INTRODUZIONE
1. Gli Stati membri dell'UEO hanno convenuto nel 1991 a Maastricht della necessità di
creare una vera e propria identità europea in materia di sicurezza e di difesa e di assumere
più ampie responsabilità europee in materia di difesa. Tenuto conto del trattato di Amsterdam,
essi ribadiscono l'importanza di proseguire e intensificare tali iniziative. L'UEO è
parte integrante dello sviluppo dell'Unione europea (UE) in quanto fornisce all'Unione
l'accesso ad una capacità operativa di difesa, in particolare nel contesto delle missioni di
Petersberg ed è altresì un elemento essenziale dello sviluppo dell'identità europea in materia
di sicurezza e di difesa nell'ambito dell'Alleanza atlantica, in base alla dichiarazione di
Parigi e alle decisioni adottate dai ministri della NATO a Berlino.
2. Il Consiglio dell'UEO riunisce oggi tutti gli Stati membri dell'Unione europea e tutti i
membri europei dell'Alleanza atlantica secondo i rispettivi statuti. Il Consiglio riunisce a
sua volta tali Stati e gli Stati dell'Europa centrale e orientale legati all'Unione europea da
126 Atto finale
un accordo di associazione e candidati all'adesione sia all'Unione europea che all'Alleanza
atlantica. L'UEO si afferma pertanto come vera e propria sede di dialogo e di cooperazione
tra Stati europei relativamente a questioni attinenti alla sicurezza ed alla difesa in
senso lato.
In tale contesto l'UEO prende atto del titolo V del trattato sull'Unione europea, relativo
alla politica estera e di sicurezza comune dell'UE, e in particolare degli articoli J.3, paragrafo
1, J.7 e del protocollo relativo all'articolo J.7, che recitano:
Articolo J.3, paragrafo 1
"1. Il Consiglio europeo definisce i principi e gli orientamenti generali della politica estera
e di sicurezza comune, ivi comprese le questioni che hanno implicazioni in materia di difesa."
Articolo J.7
" 1. La politica estera e di sicurezza comune comprende tutte le questioni relative alL· sicurezza
dell'Unione, ivi compresa L· definizione progressiva di una politica di difesa comune, a
norma del secondo comma, che potrebbe condurre a una difesa comune qualora il Consiglio
europeo decida in tal senso. In tal caso il Consiglio europeo raccomanda agli Stati membri di
adottare tale decisione secondo le rispettive norme costituzionali.
L'Unione dell'Europa occidentale (UEO) è parte integrante dello sviluppo dell'Unione alla
quale conferisce l'accesso ad una capacità operativa di difesa, in particolare nel quadro del
paragrafo 2. Essa aiuta l'Unione nelh definizione degli aspetti detta politica estera e di sicurezza
comune, come previsto nel presente articolo. L'Unione promuove di conseguenza più
stretti rapporti istituzionali con l'UEO, in vista di un'eventuale integrazione di quest'ultima
nell'Unione qualora il Consiglio europeo decida in tal senso. In tal caso il Consiglio europeo
raccomanda agli Stati membri di adottare tale decisione secondo le rispettive norme costituzionali.
La politica dell'Unione a norma del presente articolo non pregiudica il carattere specifico della
politica di sicurezza e di difesa di taluni Stati membri, rispetta gli obblighi di alcuni Stati
membri i quali ritengono che la loro difesa comune si realizzi tramite ¡Organizzazione del
trattato del Nordatlantico (NATO), nell'ambito del trattato dell'Atlantico del Nord, e sia
compatibile con la politica di sicurezza e di difesa comune adottata in tale contesto.
La definizione progressiva di una politica di difesa comune sarà sostenuta, se gli Stati membri
lo ritengono opportuno, dalla loro reciproca cooperazione nel settore degli armamenti.
2. Le questioni cui si riferisce il presente articolo includono le missioni umanitarie e di
soccorso, le attività di mantenimento detta pace e le missioni di unità di combattimento nella
gestione di crisi, ivi comprese le missioni tese al ristabilimento delL· pace.
3. L'Unione si avvarrà dell'UEO per elaborare ed attuare decisioni ed azioni dell'Unione
che hanno implicazioni nel settore detta difesa.
Trattato di Amsterdam 127
La competenza del Consiglio europeo a definire orientamenti a norma dell'articolo J.3 si
estende altresì rispetto all'UEO alle questioni per le quali l'Unione ricorre a quest'ultima.
Quando l'Unione ricorre all'UEO per l'elaborazione e l'attuazione di decisioni dell'Unione
concementi i compiti di cui al paragrafo 2, tutti gli Stati membri dell'Unione hanno il diritto
di partecipare a pieno titolo a tali compiti. Il Consiglio, d'intesa con le istituzioni dell'UEO,
adotta le necessarie modalità pratiche per consentire a tutti gli Stati membri che contribuiscono
a tali compiti di partecipare a pieno titolo e in condizioni di parità alla programmazione e alle
decisioni dell'UEO.
L'adozione di decisioni che hanno implicazioni nel settore della difesa, di cui al presente paragrafo,
non pregiudica le politiche e gli obblighi di cui al paragrafo 1, terzo comma.
4. Le disposizioni del presente articolo non ostano allo sviluppo di una cooperazione rafforzata
fra due o più Stati membri a livello bilaterale, nell'ambito dell'UEO e dell'Alleanza
atlantica, purché detta cooperazione non contravvenga a quella prevista dal presente titolo e
non la ostacoli.
5. Per favorire il conseguimento degli obiettivi del presente articolo, le disposizioni dello
stesso saranno riesaminate a norma dell'articolo N"
Protocollo sull'articolo J.7
"LE ALTE PARTI CONTRAENTI,
TENENDO PRESENTE la necessità di una piena applicazione delle disposizioni dell'articolo
J. 7, paragrafo 1, secondo comma, e paragrafo 3 del trattato sull'Unione europea,
TENENDO PRESENTE che la politica dell'Unione a norma dell'articolo J. 7 non pregiudica il
carattere specifico della politica di sicurezza e di difesa di taluni Stati membri e rispetta gli
obblighi di alcuni Stati membri i quali ritengono che la loro difesa si realizzi tramite la
NATO, nell'ambito del trattato dell'Atlantico del Nord, e sia compatibile con la politica di
sicurezza e di difesa comune adottata in tale contesto,
HANNO CONVENUTO la seguente disposizione che è allegata al trattato sull'Unione europea.
L'Unione europea elabora, insieme con l'Unione europea occidentale, disposizioni per
una migliore cooperazione reciproca entro un anno dall'entrata in vigore del trattato di
Amsterdam"
128 Atto finale
A. RELAZIONI DELL'UEO CON L'UNIONE EUROPEA: ACCOMPAGNARE L'ATTUAZIONE
DEL TRATTATO DI AMSTERDAM
4. Nella "Dichiarazione sul ruolo dell'Unione dell'Europa occidentale e le sue relazioni con
l'Unione europea e l'Alleanza atlantica" del 10 dicembre 1991, gli Stati membri dell'UEO
si erano prefissi come obiettivo l'edificazione dell'UEO per tappe successive "come componente
di difesa dell'Unione europea". Oggi essi ribadiscono tale aspirazione, così come
essa è sviluppata dal trattato di Amsterdam.
5. Qualora l'Unione ricorra all'UEO, quest'ultima elaborerà e attuerà le decisioni e le azioni
dell'LInione che hanno implicazioni nel settore della difesa.
Nell'elaborazione e nell'attuazione delle decisioni e delle azioni dell'UE per le quali
l'Unione ricorre all'UEO, quest'ultima agirà secondo gli orientamenti definiti dal Consiglio
europeo.
L'UEO assiste l'Unione europea nella definizione degli aspetti della politica estera e di
sicurezza comune attinenti alla difesa, così come definiti all'articolo J.7 del trattato sull'Unione
europea.
6. L'UEO ribadisce che qualora l'Unione europea ricorra ad essa per elaborare e attuare le
decisioni dell'Unione riguardanti le missioni di cui all'articolo J.7, paragrafo 2 del trattato
sull'Unione europea, tutti gli Stati membri dell'Unione hanno il diritto di partecipare pienamente
a tali missioni, a norma dell'articolo J.7, paragrafo 3 del trattato sull'Unione
europea.
L'UEO promuoverà il ruolo degli osservatori presso l'UEO in conformità con le disposizioni
dell'articolo J.7, paragrafo 3, e adotterà le necessarie modalità pratiche per consentire
a tutti gli Stati membri dell'UE che contribuiscono alle missioni condotte dall'UEO su
richiesta dell'UE di partecipare appieno e in condizioni di parità alla programmazione e
alle decisioni dell'UEO.
7. Conformemente al protocollo relativo all'articolo J.7 del trattato sull'Unione europea,
l'UEO elabora, insieme all'Unione europea, disposizioni per una migliore cooperazione
reciproca. A tale proposito è possibile sin d'ora mettere a punto una serie di misure, alcune
delle quali sono già all'esame dell'UEO, e in particolare:
— misure intese a migliorare il coordinamento dei processi consultivi e decisionali di ciascuna
delle organizzazioni, in particolare in situazioni di crisi;
— tenuta di riunioni congiunte degli organi competenti delle due organizzazioni;
— armonizzazione, per quanto possibile, della successione delle presidenze dell'UEO e
dell'UE nonché delle norme amministrative e delle prassi delle due organizzazioni;
— stretto coordinamento delle attività dei servizi del segretariato generale dell'UEO e del
segretariato generale del Consiglio dell'UE, anche mediante lo scambio e il distacco di
membri del personale;
Trattato di Amsterdam 129
— messa a punto di misure che consentano agli organi competenti dell'UE, compresa la
cellula di programmazione politica e tempestivo allarme, di avvalersi delle risorse del
nucleo di pianificazione, del centro situazione e del centro satellite dell'UEO;
— cooperazione nel settore degli armamenti, ove necessario, nell'ambito del Gruppo "Armamenti
dell'Europa occidentale" (GAEO), quale istanza europea di cooperazione in
materia di armamenti, dell'UE e dell'UEO, nel quadro della razionalizzazione del
mercato europeo degli armamenti e dell'istituzione di un'agenzia europea per gli armamenti;
— disposizioni pratiche volte ad assicurare la cooperazione con la Commissione europea
che ne rispecchino il ruolo nel quadro della PESC, quale esso è definito nel trattato di
Amsterdam;
— perfezionamento delle misure in materia di sicurezza con l'Unione europea.
B. RELAZIONI TRA L'UEO E LA NATO NEL QUADRO DELLO SVILUPPO DI UNA
IDENTITÀ EUROPEA IN MATERIA DI SICUREZZA E DI DIFESA NELL'AMBITO
DELL'ALLEANZA ATLANTICA
8. L'Alleanza atlantica rimane la base della difesa collettiva in base al trattato dell'Atlantico
del Nord, nonché la sede fondamentale di consultazione tra gli alleati e il quadro ove
questi ultimi si accordano sulle politiche riguardanti i loro impegni in materia di sicurezza
e di difesa in base al trattato di Washington. L'Alleanza ha avviato un processo di adeguamento
e di riforma al fine di poter svolgere con maggior efficacia le sue missioni. Tale
processo è volto a rafforzare e rinnovare il partenariato transatlantico, edificando tra l'altro
un'identità europea in materia di sicurezza e di difesa nell'ambito dell'Alleanza.
9. L'UEO costituisce un elemento essenziale dello sviluppo dell'identità europea in materia
di sicurezza e di difesa nell'ambito dell'Alleanza atlantica e continuerà pertanto ad adoperarsi
per rafforzare la sua cooperazione di natura istituzionale e pratica con la NATO.
10. Oltre a sostenere la difesa comune di cui all'articolo 5 del trattato di Washington e all'articolo
V del trattato di Bruxelles modificato, l'UEO partecipa attivamente alla prevenzione
dei conflitti e alla gestione delle crisi, come previsto dalla dichiarazione di Petersberg. In
tale contesto l'UEO si impegna a svolgere appieno il ruolo che le compete, nel rispetto
della piena trasparenza e della complementarietà tra le due organizzazioni.
11. L'UEO afferma che tale identità sarà fondata su sani principi militari e sostenuta da una
pianificazione militare adeguata, e che consentirà di creare forze militarmente coerenti ed
efficaci in grado di operare sotto il suo controllo politico e la sua direzione strategica.
12. A tal fine l'UEO svilupperà la propria cooperazione con la NATO, in particolare nei
seguenti settori:
— meccanismi di consultazione fra l'UEO e la NATO nel contesto di una crisi;
130 Atto finale
partecipazione attiva dell'UEO al processo di pianificazione della difesa della NATO;
collegamenti operativi UEO-NATO per la pianificazione, la preparazione e l'esecuzione
di operazioni nelle quali vengano utilizzati mezzi e capacità della NATO sotto il
controllo politico e la direzione strategica dell'UEO, in particolare:
— pianificazione militare, effettuata dalla NATO in coordinamento con l'UEO, ed
esercitazioni;
— elaborazione di un accordo quadro sul trasferimento, la sorveglianza e il rientro
dei mezzi e delle capacità della NATO;
— collegamenti fra l'UEO e la NATO nel settore degli accordi europei in materia di
comando.
Tale cooperazione continuerà a svilupparsi tenendo conto, in particolare, degli adeguamenti
nell'ambito dell'Alleanza.
C. RUOLO OPERATIVO DELL'UEO NELLO SVILUPPO DELL'IDENTITÀ EUROPEA IN
MATERIA DI SICUREZZA E DI DIFESA
13. L'UEO svilupperà il suo ruolo di organo politico-militare europeo per la gestione delle
crisi, utilizzando i mezzi e le capacità messe a disposizione dai paesi dell'UEO su base
nazionale o multinazionale e ricorrendo eventualmente a mezzi e capacità della NATO in
base agli accordi in corso di elaborazione. In tale contesto l'UÉO sosterrà anche le
Nazioni Unite e l'OCSE nelle loro attività di gestione delle crisi.
L'UEO contribuirà, nel quadro dell'articolo J.7 del trattato sull'Unione europea, alla definizione
progressiva di una politica di difesa comune e prowederà alla sua concreta attuazione
sviluppando ulteriormente il proprio ruolo operativo.
14. A tal fine l'UEO proseguirà i lavori nei seguenti settori:
— l'UEO ha sviluppato meccanismi e procedure nel settore della gestione delle crisi, che
saranno aggiornati in base alle nuove esperienze acquisite dall'UEO attraverso esercitazioni
e operazioni. L'attuazione delle missioni di Petersberg richiede modalità di
azione flessibili, adeguate alla diversità delle situazioni di crisi, e l'utilizzo ottimale
delle capacità disponibili, grazie anche al ricorso ad uno stato maggiore nazionale
fornito da una nazione quadro oppure ad uno stato maggiore multinazionale nell'ambito
dell'UEO o ancora ai mezzi e alle capacità della NATO;
— l'UEO ha già elaborato le "Conclusioni preliminari sulla definizione di una politica
europea di difesa comune", primo contributo riguardante gli obiettivi, la portata e gli
strumenti di una politica europea di difesa comune.
Trattato di Amsterdam 131
L'UEO proseguirà tali lavori basandosi, in particolare, sulla dichiarazione di Parigi e
tenendo conto dei pertinenti elementi contenuti nelle decisioni adottate nel corso dei
vertici e delle riunioni ministeriali dell'UEO e della NATO dopo la riunione di Birmingham.
Essa rivolgerà più particolarmente la propria attenzione ai seguenti settori:
— definizione dei principi che disciplinano l'utilizzazione delle forze armate degli
Stati dell'UEO per operazioni UEO del tipo Petersberg a sostegno degli interessi
comuni degli europei in materia di sicurezza;
— organizzazione dei mezzi operativi per le missioni di Petersberg, quali l'elaborazione
di piani generici e specifici nonché l'addestramento, la preparazione e l'interoperabilità
delle forze, eventualmente anche attraverso la partecipazione al processo
di pianificazione della difesa della NATO;
— mobilità strategica sulla scorta dei lavori in corso in sede di UEO;
— informazione nel settore della difesa tramite il nucleo di pianificazione, il centro
situazione e il centro satellite;
l'UEO ha adottato numerose misure che le hanno permesso di rafforzare il suo ruolo
operativo (nucleo di pianificazione, centro situazione, centro satellite). Il miglioramento
del funzionamento delle componenti militari dell'UEO e l'istituzione, sotto la
direzione del Consiglio, di un comitato militare rafforzeranno ulteriormente strutture
importanti per il successo della preparazione e dello svolgimento delle operazioni
dell'UEO;
al fine di aprire tutte le sue operazioni alla partecipazione dei membri associati e degli
osservatori, l'UEO esaminerà altresì le modalità necessarie per consentire ai medesimi
di partecipare pienamente, conformemente al loro status, a tutte le operazioni da essa
svolte;
l'UEO ricorda che i membri associati partecipano allo stesso titolo dei membri effettivi
alle operazioni alle quali contribuiscono nonché alle esercitazioni e alla pianificazione
ad esse relative. L'UÉO esaminerà inoltre la questione della partecipazione quanto più
possibile estesa degli osservatori alla pianificazione e al processo decisionale nell'ambito
dell'UEO per tutte le operazioni alle quali essi contribuiscono, conformemente al
loro status;
l'UEO esaminerà, eventualmente in consultazione con gli organi competenti, la possibilità
di un livello massimo di partecipazione dei membri associati e degli osservatori
alle sue attività, conformemente al loro status. Essa si occuperà, in particolare, dei
settori degli armamenti, degli studi militari e spaziali;
l'UEO esaminerà le modalità atte a rendere più intensa la partecipazione dei partner
associati ad un numero sempre maggiore di attività.»
4. Dichiarazione sugli articoli J.14 e K.10 del trattato sull'Unione europea
Le disposizioni di cui agli articoli J.14 e K.10 del trattato sull'Unione europea nonché gli
eventuali accordi da essi derivanti non implicano alcun trasferimento di competenze dagli Stati
membri all'Unione europea.
132 Atto finale
5. Dichiarazione sull'articolo J.l5 del trattato sull'Unione europea
La conferenza conviene che gli Stati membri provvedano affinché il comitato politico di cui
all'articolo J.l5 del trattato sull'Unione europea possa riunirsi in qualsiasi momento, in caso di
crisi internazionali o di altre questioni urgenti, con brevissimo preavviso a livello di direttori
politici o supplenti.
6. Dichiarazione sull'istituzione di una cellula di programmazione politica e tempestivo allarme
La conferenza conviene quanto segue:
1. Nell'ambito del segretariato generale del Consiglio è istituita, sotto la responsabilità del
segretario generale, Alto rappresentante per la PESC, una cellula di programmazione politica
e tempestivo allarme. È istituita un'appropriata cooperazione con la Commissione per
garantire la piena coerenza con la politica economica esterna e la politica di sviluppo dell'Unione.
2. La cellula ha in particolare i seguenti compiti:
a) sorvegliare e analizzare gli sviluppi nei settori rientranti nella PESC;
b) fornire valutazioni degli interessi dell'Unione nel campo della politica estera e di sicurezza
e individuare settori di eventuale futuro intervento della PESC;
e) fornire tempestive valutazioni e dare per tempo l'allarme circa eventi o situazioni che
possono avere significative conseguenze per la politica estera e di sicurezza dell'Unione,
comprese le possibili crisi politiche;
d) redigere, a richiesta del Consiglio o della presidenza oppure di propria iniziativa, documenti
contenenti opzioni politiche motivate, da presentare sotto la responsabilità della
presidenza come un contributo alla definizione di politiche in sede di Consiglio e che
possono contenere analisi, raccomandazioni e strategie per la PESC.
3. La cellula è composta da personale appartenente al segretariato generale, agli Stati membri,
alla Commissione e all'UEO.
4. Ogni Stato membro o la Commissione possono fare proposte alla cellula in merito ai lavori
da intraprendere.
5. Gli Stati membri e la Commissione contribuiscono al processo di programmazione politica
fornendo, nella misura più completa possibile, informazioni pertinenti, incluse informazioni
riservate.
7. Dichiarazione sull'articolo K.2 del trattato sull'Unione europea
L'azione nei settore della cooperazione di polizia di cui all'articolo K.2 del trattato sull'Unione
europea, comprese le attività di Europol, è sottoposta ad un appropriato sindacato
giurisdizionale da parte delle autorità nazionali competenti, in base alle norme applicabili in
ciascuno Stato membro.
Trattato di Amsterdam 133
8. Dichiarazione sull'articolo K.3, lettera e) del trattato sull'Unione europea
La conferenza conviene che le disposizioni dell'articolo K.3, lettera e) del trattato sull'Unione
europea non comportano l'obbligo di adottare pene minime per lo Stato membro il cui ordinamento
giuridico non le prevede.
9. Dichiarazione sull'articolo K.6, paragrafo 2 del trattato sull'Unione europea
La conferenza conviene che le iniziative riguardanti le misure di cui all'articolo K.6, paragrafo
2 del trattato sull'Unione europea e gli atti adottati dal Consiglio in base a tale disposizione
siano pubblicati nella Gazzetta ufficiale delle Comunità europee, in base alle pertinenti
norme del regolamento interno del Consiglio e della Commissione.
10. Dichiarazione sull'articolo K.7 del trattato sull'Unione europea
La conferenza rileva che, ove effettuino una dichiarazione a norma dell'articolo K.7, paragrafo
2 del trattato sull'Unione europea, gli Stati membri si riservano il diritto di prevedere
nelle loro legislazioni nazionali che, nel caso in cui una questione concernente la validità o
l'interpretazione di un atto di cui all'articolo K.7, paragrafo 1, sia sollevata in un giudizio
pendente dinanzi ad una giurisdizione nazionale avverso le cui decisioni non possa proporsi
un ricorso giurisdizionale di diritto interno, tale giurisdizione dovrà adire per tale questione la
Corte di giustizia.
11. Dichiarazione sullo status delle chiese e delle organizzazioni non confessionali
L'Unione europea rispetta e non pregiudica lo status previsto nelle legislazioni nazionali per le
chiese e le associazioni o comunità religiose degli Stati membri.
L'Unione europea rispetta igualmente lo status delle organizzazioni filosofiche e non confessionali.
12. Dichiarazione sulla valutazione dell'impatto ambientale
La conferenza nota che la Commissione si impegna a preparare studi di valutazione dell'impatto
ambientale all'atto della formulazione di proposte che possono avere significative implicazioni
per l'ambiente.
13. Dichiarazione sull'articolo 7 D del trattato che istituisce la Comunità europea
Le disposizioni dell'articolo 7 D del trattato che istituisce la Comunità europea sui servizi
pubblici sono attuate nel pieno rispetto della giurisprudenza della Corte di giustizia, fra l'altro
per quanto concerne i principi della parità di trattamento, della qualità e della continuità di
tali servizi.
134 Atto finale
14. Dichiarazione sull'abrogazione dell'articolo 44 del trattato che istituisce la Comunità europea
L'abrogazione dell'articolo 44 del trattato che istituisce la Comunità europea, che contiene un
riferimento alla preferenza naturale tra gli Stati membri nel quadro della fissazione dei prezzi
minimi durante il periodo transitorio, non ha alcuna incidenza sul principio della preferenza
comunitaria quale definito dalla giurisprudenza della Corte di giustizia.
15. Dichiarazione sul mantenimento del livello di protezione e di sicurezza garantito dall'acquis
di Schengen
La conferenza conviene che le misure che il Consiglio adotterà in sostituzione delle disposizioni
sull'eliminazione dei controlli alle frontiere comuni contenute nella convenzione di
Schengen del 1990 dovrebbero garantire un livello di protezione e sicurezza almeno equivalente
alle suddette disposizioni della convenzione di Schengen.
16. Dichiarazione sull'articolo 73 J, punto 2, lettera b) del trattato che istituisce la Comunità
europea
La conferenza conviene che, in sede di applicazione dell'articolo 73 J, punto 2, lettera b) del
trattato che istituisce la Comunità europea, si tenga conto di valutazioni di politica estera
dell'Unione e degli Stati membri.
17. Dichiarazione sull'articolo 73 K del trattato che istituisce la Comunità europea
Sono istituite consultazioni con l'Alto commissario delle Nazioni Unite per i rifugiati e altre
organizzazioni internazionali competenti su questioni relative alla politica in materia di asilo.
18. Dichiarazione sull'articolo 73 K, punto 3, lettera a) del trattato che istituisce la Comunità
europea
La conferenza conviene che gli Stati membri possono negoziare e concludere accordi con
paesi terzi nei settori contemplati nell'articolo 73 K, punto 3, lettera a) del trattato che istituisce
la Comunità europea, a condizione che tali accordi rispettino il diritto comunitario.
19. Dichiarazione sull'articolo 73 L, paragrafo 1 del trattato che istituisce la Comunità europea
La conferenza conviene che, nell'esercizio delle loro responsabilità a norma dell'articolo 73 L,
paragrafo 1 del trattato che istituisce la Comunità europea, gli Stati membri possono tener
conto di valutazioni di politica estera.
Trattato di Amsterdam 135
20. Dichiarazione sull'articolo 73 M del trattato che istituisce la Comunità europea
Le misure adottate a norma dell'articolo 73 M del trattato che istituisce la Comunità europea
non ostano a che gli Stati membri applichino le loro norme costituzionali relative alla libertà di
stampa e alla libertà di espressione negli altri mezzi di comunicazione.
21. Dichiarazione sull'articolo 73 O del trattato che istituisce la Comunità europea
La conferenza conviene che il Consiglio esaminerà gli elementi della decisione di cui all'articolo
73 O, paragrafo 2, secondo trattino del trattato che istituisce la Comunità europea prima
della fine del periodo di cinque anni previsto al medesimo articolo, in modo da adottare e
attuare tale decisione immediatamente dopo la fine di tale periodo.
22. Dichiarazione sui portatori di handicap
La conferenza conviene che, nell'elaborazione di misure a norma dell'articolo 100 A del trattato
che istituisce la Comunità europea, le istituzioni della Comunità tengano conto delle
esigenze dei portatori di handicap.
23. Dichiarazione sulle azioni di incentivazione di cui all'articolo 109 R del trattato che istituisce
la Comunità europea
La conferenza conviene che le azioni di incentivazione di cui all'articolo 109 R del trattato
che istituisce la Comunità europea dovrebbero sempre specificare quanto segue:
— le ragioni che ne hanno motivato l'adozione, basate su una valutazione obiettiva della loro
necessità e dell'esistenza di un valore aggiunto a livello comunitario;
— la loro durata, che non dovrebbe essere superiore a cinque anni;
— l'importo massimo del loro finanziamento, che dovrebbe riflettere il carattere di incentivo
di tali azioni.
24. Dichiarazione sull'articolo 109 R del trattato che istituisce la Comunità europea
Resta inteso che ogni spesa a norma dell'articolo 109 R del trattato che istituisce la Comunità
europea rientrerà nella rubrica 3 delle prospettive finanziarie.
25. Dichiarazione sull'articolo 118 del trattato che istituisce la Comunità europea
Resta inteso che ogni spesa a norma dell'articolo 118 del trattato che istituisce la Comunità
europea rientrerà nella rubrica 3 delle prospettive finanziarie.
136 Atto finale
26. Dichiarazione sull'articolo 118, paragrafo 2 del trattato che istituisce la Comunità europea
Le Alte parti contraenti prendono atto che nelle discussioni sull'articolo 118, paragrafo 2 del
trattato che istituisce la Comunità europea è stato convenuto che la Comunità, nello stabilire
requisiti minimi per la protezione della sicurezza e della salute dei lavoratori, non intende
operare discriminazioni non giustificate dalle circostanze ai danni dei lavoratori delle piccole e
medie imprese.
27. Dichiarazione sull'articolo 118 B, paragrafo 2 del trattato che istituisce la Comunità
europea
Le Alte parti contraenti dichiarano che la prima intesa per l'applicazione degli accordi tra le
parti sociali a livello comunitario, di cui all'articolo 118 B, paragrafo 2 del trattato che istituisce
la Comunità europea, consisterà nell'elaborazione, mediante contrattazione collettiva secondo
le norme di ciascuno Stato membro, del contenuto degli accordi e che pertanto detta
intesa non comporta per gli Stati membri alcun obbligo di applicare direttamente gli accordi o
di definire norme per il loro recepimento né alcun obbligo di modificare la normativa nazionale
vigente per facilitarne l'applicazione.
28. Dichiarazione sull'articolo 119, paragrafo 4 del trattato che istituisce la Comunità europea
Gli Stati membri, nell'adozione delle misure di cui all'articolo 119, paragrafo 4 del trattato che
istituisce la Comunità europea dovrebbero mirare, anzitutto, a migliorare la situazione delle
donne nella vita lavorativa.
29. Dichiarazione sullo sport
La conferenza sottolinea la rilevanza sociale dello sport, in particolare il ruolo che esso assume
nel forgiare l'identità e nel ravvicinare le persone. La conferenza invita pertanto gli organi
dell'Unione europea a prestare ascolto alle associazioni sportive laddove trattino questioni
importanti che riguardano lo sport. In quest'ottica, un'attenzione particolare dovrebbe essere
riservata alle caratteristiche specifiche dello sport dilettantistico.
30. Dichiarazione sulle regioni insulari
La conferenza riconosce che le regioni insulari soffrono, a motivo della loro insularità, di
svantaggi strutturali il cui perdurare ostacola il loro sviluppo economico e sociale.
La conferenza riconosce pertanto che la legislazione comunitaria deve tener conto di tali svantaggi
e che possono essere adottate misure specifiche, se giustificate, a favore di queste regioni
per integrarle maggiormente nel mercato interno a condizioni eque.
Trattato di Amsterdam 137
31. Dichiarazione sulla decisione del Consiglio del 13 luglio 1987
La conferenza invita la Commissione a presentare al Consiglio, entro e non oltre la fine del
1998, una proposta di modifica della decisione del Consiglio del 13 luglio 1987, che stabilisca
le modalità per l'esercizio delle competenze di esecuzione conferite alla Commissione.
32. Dichiarazione sull'organizzazione e sul funzionamento della Commissione
La conferenza prende atto dell'intenzione della Commissione di predisporre una riorganizzazione
dei compiti nell'ambito del collegio in tempo utile per la Commissione che assumerà le
proprie funzioni nell'anno 2000, allo scopo di garantire una ripartizione ottimale fra portafogli
convenzionali e compiti specifici.
In tale contesto, essa ritiene che il presidente della Commissione debba disporre di un ampio
potere discrezionale nell'assegnazione dei compiti nell'ambito del collegio, nonché in qualsiasi
riattribuzione dei medesimi nel corso del mandato.
La conferenza prende inoltre atto dell'intenzione della Commissione di avviare in parallelo
una corrispondente riorganizzazione dei suoi servizi. Essa rileva in particolare l'opportunità
che le relazioni esterne ricadano sotto la responsabilità di un vicepresidente.
33. Dichiarazione sull'articolo 188 C, paragrafo 3 del trattato che istituisce la Comunità
europea
La conferenza invita la Corte dei conti, la Banca europea per gli investimenti e la Commissione
a mantenere in vigore l'attuale accordo tripartito. Se una delle parti chiedesse un testo
successivo o modificativo, essa si adopera per raggiungere un accordo al riguardo, tenendo
conto dei rispettivi interessi.
34. Dichiarazione sul rispetto dei termini per lo svolgimento della procedura di codedsione
La conferenza invita il Parlamento europeo, il Consiglio e la Commissione ad adoperarsi affinché
la procedura di codecisione si svolga il più rapidamente possibile. Essa ricorda l'importanza
del rigoroso rispetto dei termini stabiliti all'articolo 189 Β del trattato che istituisce la
Comunità europea e conferma che il ricorso ad una proroga di tali termini, previsto al paragrafo
7 di detto articolo, dovrebbe essere preso in considerazione soltanto ove sia strettamente
necessario. Il periodo effettivo che intercorre tra la seconda lettura del Parlamento europeo e
l'esito della procedura del comitato di conciliazione non dovrebbe in alcun caso essere superiore
a nove mesi.
35. Dichiarazione sull'articolo 191 A, paragrafo 1 del trattato che istituisce la Comunità
europea
La conferenza conviene che i principi e le condizioni di cui all'articolo 191 A, paragrafo 1 del
trattato che istituisce la Comunità europea permetteranno ad uno Stato membro di chiedere
alla Commissione o al Consiglio di non comunicare a terzi un documento che provenga da
tale Stato senza suo previo accordo.
138 Atto finale
36. Dichiarazione sui paesi e territori d'oltremare
La conferenza riconosce che il regime speciale di associazione dei paesi e territori d'oltremare
(PTOM), di cui alla parte quarta del trattato che istituisce la Comunità europea, è stato concepito
per paesi e territori numerosi, con superficie estesa e popolazione rilevante. Dal 1957
detto regime è rimasto pressoché invariato.
La conferenza osserva che oggi i PTOM, rimasti ormai solo 20, sono territori insulari estremamente
dispersi con una popolazione complessiva di circa 900 000 abitanti. In linea generale
i PTOM subiscono inoltre un ritardo strutturale notevole, legato a svantaggi geografici ed
economici particolarmente gravi. Pertanto il regime speciale di associazione concepito nel
1957 non può più rispondere in modo efficace alle sfide dello sviluppo dei PTOM.
La conferenza rammenta solennemente che scopo dell'associazione è di promuovere lo sviluppo
economico e sociale dei paesi e territori e l'instaurazione di strette relazioni economiche
tra essi e la Comunità nel suo insieme.
La conferenza invita il Consiglio a procedere, a norma dell'articolo 136 del trattato che istituisce
la Comunità europea, a un riesame del regime di associazione entro il febbraio del 2000,
con un quadruplice obiettivo:
— promuovere in modo più efficace lo sviluppo economico e sociale dei PTOM;
— sviluppare le relazioni economiche tra i PTOM e l'Unione europea;
— prendere in maggiore considerazione la diversità e le caratteristiche specifiche dei singoli
PTOM, anche per quanto riguarda la libertà di stabilimento;
— provvedere a migliorare l'efficacia dello strumento finanziario.
37. Dichiarazione sugli enti creditizi di diritto pubblico in Germania
La conferenza prende nota del parere della Commissione secondo il quale le attuali regole di
concorrenza della Comunità consentono di prendere pienamente in considerazione i servizi di
interesse economico generale che sono prestati in Germania dagli enti creditizi di diritto pubblico,
come pure le agevolazioni che sono loro concesse per compensare gli oneri connessi con
tali servizi. In questo contesto resta di competenza di detto Stato membro organizzare in qual
modo esso possa permettere alle autorità locali lo svolgimento del compito di mettere a disposizione
delle loro regioni una struttura finanziaria efficace e che ricomprenda l'insieme del
territorio. Tali agevolazioni non possono pregiudicare le condizioni di concorrenza in una
misura che vada al di là di quanto è necessario per l'adempimento di tali compiti specifici e
che sia in contrasto con gli interessi della Comunità.
La conferenza ricorda che il Consiglio europeo ha invitato la Commissione ad esaminare se
negli altri Stati membri esistono casi analoghi, ad applicare, per quanto opportuno, ai casi
analoghi le stesse norme e ad informare il Consiglio nella composizione ECOFÍN.
Trattato di Amsterdam 139
38. Dichiarazione sul volontariato
La conferenza riconosce l'importante contributo delle attività di volontariato allo sviluppo
della solidarietà sociale.
La Comunità incoraggerà la dimensione europea delle organizzazioni di volontariato, ponendo
particolarmente l'accento sullo scambio di informazioni e di esperienze, nonché sulla
partecipazione dei giovani e degli anziani alle attività di volontariato.
39. Dichiarazione sulla qualità redazionale della legislazione comunitaria
La conferenza osserva che la qualità redazionale della legislazione comunitaria è di fondamentale
importanza perché essa possa essere correttamente applicata dalle competenti autorità nazionali
e meglio compresa dal pubblico e dagli ambienti professionali. Rammenta le conclusioni
tratte in proposito dalla presidenza del Consiglio europeo a Edimburgo in data 11 e
12 dicembre 1992, nonché la risoluzione del Consiglio relativa alla qualità redazionale della
legislazione comunitaria, adottata l'8 giugno 1993 (Gazzetta ufficiale delle Comunità europee,
C 166 del 17 giugno 1993, pag. 1).
La conferenza ritiene che le tre istituzioni coinvolte nella procedura di adozione della legislazione
comunitaria, il Parlamento europeo, il Consiglio e la Commissione, dovrebbero definire
orientamenti per la qualità redazionale di detta legislazione. Sottolinea altresì che la legislazione
comunitaria dovrebbe essere resa più accessibile e, a questo riguardo, si rallegra dell'adozione
e della prima applicazione di un metodo di lavoro accelerato per la codificazione ufficiale
dei testi legislativi, stabilito dall'accordo interistituzionale del 20 dicembre 1994 (Gazzetta
ufficiale delle Comunità europee, C 102 del 4. aprile 1996, pag. 2).
Di conseguenza la conferenza dichiara che il Parlamento europeo, il Consiglio e la Commissione
dovrebbero:
— stabilire di comune accordo orientamenti per un miglioramento della qualità redazionale
della legislazione comunitaria e seguire tali orientamenti nell'esame di proposte o di progetti
di atti legislativi comunitari, adottando le disposizioni di organizzazione interna che
ritengono necessarie per far sì che i suddetti orientamenti siano correttamente applicati;
— fare il massimo sforzo per accelerare la codificazione dei testi legislativi.
40. Dichiarazione relativa alla procedura per la conclusione di accordi internazionali da parte
della Comunità europea del carbone e dell'acciaio
L'abrogazione dell'articolo 14 della convenzione relativa alle disposizioni transitorie allegata
al trattato che istituisce la Comunità europea del carbone e dell'acciaio non modifica la pratica
esistente in materia di conclusione di accordi internazionali da parte della Comunità europea
del carbone e dell'acciaio.
140 Atto finale
41. Dichiarazione sulle disposizioni in materia di trasparenza, di accesso ai documenti e di lotta
contro la frode
La Conferenza considera che il Parlamento europeo, il Consiglio e la Commissione, quando
agiscono a norma del trattato che istituisce la Comunità europea del carbone e dell'acciaio e
del trattato che istituisce la Comunità europea dell'energia atomica, dovrebbero ispirarsi alle
disposizioni in materia di trasparenza, di accesso ai documenti e di lotta contro la frode in
vigore nell'ambito del trattato che istituisce la Comunità europea.
42. Dichiarazione sulla consolidazione dei trattati
Le Alti parti contraenti convengono che i lavori tecnici iniziati nel corso della presente conferenza
intergovernativa procedano con la massima celerità ai fini dell'elaborazione di un testo
consolidato di tutti i trattati pertinenti, compreso il trattato sull'Unione europea.
Esse convengono che i risultati finali dei suddetti lavori tecnici, che sono resi pubblici a fini
informativi sotto la responsabilità del segretario generale del Consiglio, non abbiano valore
giuridico.
43. Dichiarazione relativa al protocollo sull'applicazione dei principi di sussidiarietà e di
proporzionalità
Le Alti parti contraenti confermano, da un lato, la dichiarazione sull'applicazione del diritto
comunitario allegata al presente atto finale del trattato sull'Unione europea, e, dall'altro, le
conclusioni del Consiglio europeo di Essen, in cui si afferma che l'applicazione amministrativa
del diritto comunitario compete essenzialmente agli Stati membri secondo le rispettive norme
costituzionali. Ciò non pregiudica le competenze di supervisione, controllo ed attuazione delle
istituzioni comunitarie, di cui agli articoli 145 e 155 del trattato che istituisce la Comunità
europea.
44. Dichiarazione sull'articolo 2 del protocollo sull'integrazione deWacquis di Schengen
nell'ambito dell'Unione europea
Le Alti parti contraenti convengono che il Consiglio adotti tutte le misure necessarie di cui
all'articolo 2 del protocollo sull'integrazione deWacquis di Schengen nell'ambito dell'Unione
europea entro la data di entrata in vigore del trattato di Amsterdam. A tal fine, i lavori preparatori
necessari sono avviati in tempo utile per essere ultimati anteriormente a tale data.
45. Dichiarazione sull'articolo 4 del protocollo sull'integrazione deWacquis di Schengen
nell'ambito dell'Unione europea
Le Alte parti contraenti invitano il Consiglio a chiedere il parere della Commissione prima che
essa decida su una richiesta, a norma dell'articolo 4 del protocollo sull'integrazione deWacquis
di Schengen nell'ambito dell'Unione europea, da parte dell'Irlanda o del Regno Unito di Gran
Bretagna e Irlanda del Nord di ricorrere, in tutto o in parte, alle disposizioni deWacquis di
Schengen.
Trattato di Amsterdam 141
Esse si impegnano inoltre ad adoperarsi per consentire all'Irlanda o al Regno Unito di Gran
Bretagna e Irlanda del Nord, qualora intendano farlo, di avvalersi delle disposizioni dell'articolo
4 di detto protocollo, in modo che il Consiglio sia in grado di adottare le decisioni
previste in tale articolo alla data di entrata in vigore del protocollo stesso o, successivamente,
in qualsiasi momento.
46. Dichiarazione sull'articolo 5 del protocollo sull'integrazione deWacquis di Schengen
nell'ambito dell'Unione europea
Le Alte parti contraenti si impegnano ad adoperarsi per rendere possibile l'azione tra tutti gli
Stati membri nei settori deWacquis di Schengen, in particolare quando l'Irlanda e il Regno
Unito di Gran Bretagna e Irlanda del Nord abbiano accettato, in tutto o in parte, le disposizioni
di tale acquis, a norma dell'articolo 4 del protocollo sull'integrazione dell' acquis di
Schengen nell'ambito dell'Unione europea.
47. Dichiarazione sull'articolo 6 del protocollo sull'integrazione deWacquis di Schengen
nell'ambito dell'Unione europea
Le Alte parti contraenti convengono di prendere tutte le misure necessarie affinché gli accordi
di cui all'articolo 6 del protocollo sull'integrazione deWacquis di Schengen nell'ambito dell'Unione
europea possano entrare in vigore alla stessa data dell'entrata in vigore del trattato di
Amsterdam.
48. Dichiarazione sul protocollo sull'asilo per i cittadini degli Stati membri dell'Unione europea
Il protocollo sull'asilo per i cittadini degli Stati membri dell'Unione europea non pregiudica il
diritto di ciascuno Stato membro di adottare le misure di carattere organizzativo che ritenga
necessarie per adempiere gli obblighi impostigli dalla convenzione di Ginevra del 28 luglio
1951 relativa allo status dei rifugiati.
49. Dichiarazione sull'articolo unico, lettera d) del protocollo sull'asilo per i cittadini degli Stati
membri dell'Unione europea
La conferenza dichiara che, pur riconoscendo l'importanza della risoluzione dei ministri
degli Stati membri delle Comunità europee responsabili dell'immigrazione del 30 novembre-
Io dicembre 1992 sulle domande di asilo manifestamente infondate, e della risoluzione del
Consiglio del 20 giugno 1995, sulle garanzie minime per le procedure di asilo, si dovrebbero
esaminare ulteriormente la questione dell'abuso delle procedure di asilo nonché adeguate procedure
rapide per la gestione delle domande di asilo manifestamente infondate, al fine di
introdurre nuovi miglioramenti per accelerare tali procedure.
142 Atto finale
50. Dichiarazione relativa al protocollo sulle istituzioni nella prospettiva dell'allargamento
dell'Unione europea
Si conviene che la decisione del Consiglio del 29 marzo 1994 («il compromesso di Ioannina»)
sia prorogata fino all'entrata in vigore del primo allargamento e che, entro tale data, si trovi
una soluzione per il caso specifico della Spagna.
51. Dichiarazione sull'articolo 10 del trattato di Amsterdam
Il trattato di Amsterdam abroga e sopprime disposizioni obsolete del trattato che istituisce la
Comunità europea, del trattato che istituisce la Comunità europea del carbone e dell'acciaio e
del trattato che istituisce la Comunità europea dell'energia atomica nel testo in vigore anteriormente
all'entrata in vigore del trattato di Amsterdam e adatta alcune delle loro disposizioni,
compreso l'inserimento di alcune disposizioni del trattato che istituisce un Consiglio
unico e una Commissione unica delle Comunità europee e dell'atto relativo all'elezione dei
rappresentanti al Parlamento europeo a suffragio universale diretto. Tali operazioni non pregiudicano
l'acquis comunitario.
Trattato di Amsterdam 143
DICHIARAZIONI DI CUI LA CONFERENZA HA PRESO NOTA
1. Dichiarazione dell'Austria e del Lussemburgo sugli enti creditizi
Per l'Austria ed il Lussemburgo resta inteso che la dichiarazione sugli enti creditizi di diritto
pubblico in Germania si applica anche agli enti creditizi con analoga struttura organizzativa in
Austria ed in Lussemburgo.
2. Dichiarazione della Danimarca sull'articolo K.l4 del trattato sull'Unione europea
L'articolo K.l4 del trattato sull'Unione europea richiede l'unanimità di tutti i membri del Consiglio
dell'Unione europea, cioè di tutti gli Stati membri, ai fini dell'adozione di decisioni
relative all'applicazione alle azioni nei settori di cui all'articolo K.l delle disposizioni del titolo
III bis del trattato che istituisce la Comunità europea in materia di visti, asilo, immigrazione e
altre politiche connesse con la libera circolazione delle persone. Inoltre, prima di entrare in
vigore, qualsiasi decisione unanime del Consiglio dovrà essere adottata in ciascuno Stato
membro, secondo le rispettive norme costituzionali. In caso di trasferimento della sovranità
secondo la definizione della costituzione danese, tale adozione richiederà in Danimarca la
maggioranza dei cinque sesti dei membri del Folketing oppure la maggioranza dei membri del
Folketing e la maggioranza dei votanti in un referendum.
3. Dichiarazione della Germania, dell'Austria e del Belgio sulla sussidiarietà
Per i governi tedesco, austriaco e belga resta inteso che l'azione della Comunità europea in
base al principio di sussidiarietà non riguarda solo gli Stati membri ma anche le loro entità,
nella misura in cui questi dispongono di un proprio potere legislativo conferito loro dal diritto
costituzionale nazionale.
4. Dichiarazione dell'Irlanda sull'articolo 3 del protocollo sulla posizione del Regno Unito e
dell'Irlanda
L'Irlanda dichiara che intende esercitare i diritti di cui all'articolo 3 del protocollo sulla posizione
del Regno Unito e dell'Irlanda di partecipare all'adozione di misure a norma del titolo
III bis del trattato che istituisce la Comunità europea nella massima misura compatibile con il
mantenimento in vigore della sua zona di libero spostamento con il Regno Unito. L'Irlanda
rammenta che la sua partecipazione al protocollo sull'applicazione di alcuni aspetti dell'articolo
7 A del trattato che istituisce la Comunità europea rispecchia la propria intenzione di
mantenere la sua zona di libero spostamento con il Regno Unito al fine di potenziare al
massimo la libertà di circolazione da e verso l'Irlanda.
144 Atto finale
5. Dichiarazione del Belgio sul protocollo sull'asilo per i cittadini degli Stati membri
dell'Unione europea
Nell'approvare il protocollo sull'asilo per i cittadini degli Stati membri dell'Unione europea, il
Belgio dichiara che, in base agli obblighi che gli incombono in forza della convenzione di
Ginevra del 1951 e del protocollo di New York del 1967, procederà, secondo quanto stabilito
alla lettera d) dell'articolo unico di tale protocollo, all'esame individuale di ogni domanda
d'asilo presentata da un cittadino di un altro Stato membro.
6. Dichiarazione del Belgio, della Francia e dell'Italia relativa al protocollo sulle istituzioni
nella prospettiva dell'allargamento dell'unione europea
Il Belgio, la Francia e l'Italia osservano che, sulla base dei risultati della Conferenza intergovernativa,
il trattato di Amsterdam non risponde alla necessità, riaffermata al Consiglio europeo
di Madrid, di progressi sostanziali sulla via del rafforzamento delle istituzioni.
Questi paesi considerano che un tale rafforzamento è una condizione indispensabile per la
conclusione dei primi negoziati di adesione. Essi sono determinati a dare al protocollo sulla
composizione della Commissione e la ponderazione dei voti tutto il seguito appropriato e
considerano che un'estensione significativa del ricorso al voto a maggioranza qualificata fa
parte degli elementi pertinenti di cui occorrerà tenere conto.
7. Dichiarazione della Francia sulla situazione dei dipartimenti d'oltremare alla luce del
protocollo sull'integrazione deWacquis di Schengen nell'ambito dell'Unione europea
La Francia considera che l'attuazione del protocollo sull'integrazione dell'ac^wij di Schengen
nell'ambito dell'Unione europea non riguarda il campo di applicazione geografica della convenzione
di applicazione dell'accordo di Schengen del 14 giugno 1985, firmato a Schengen il
19 giugno 1990, quale definito dall'articolo 138, paragrafo 1 di tale convenzione.
8. Dichiarazione della Grecia relativa alla dichiarazione sullo status delle chiese e delle associazioni
o delle comunità religiose
Con riferimento alla dichiarazione sullo status delle chiese e delle organizzazioni non confessionali,
la Grecia ricorda la dichiarazione comune sul Monte Athos allegata all'atto finale del
trattato di adesione della Grecia alle Comunità europee.


Unione europea
Trattato di Amsterdam
Lussemburgo: Ufficio delle pubblicazioni ufficiali delle Comunità europee
1997 — 144 pagg. — 17,6 x 25 cm
ISBN 92-828-1654-0
Prezzo in Lussemburgo (IVA esclusa): ECU 10

Venta · Salg · Verkauf · Πωλήσεις · Sales · Vente · Vendita · Verkoop · Venda · Myynti · Försäljning
BELGIQUFJBELGIE NEDERLAND CYPRUS INDIA
Moniteur belge/Belgi sch Staatsblad
fluo de Louvain 40-42/LouvonsoAreg 40-42
B-10O0Bruxollos/BrussoJ
Tel (322)
552 22 11
Fax (32-2) 511 01 04
Jean Do L a n n o y
Avenue du Roi 202/Konmgslaan 202
B-t060Bruxellos/Brussel
Tel (32-2)530 51 69
Fax (32-2) 538 08 41
E-mail joan do lannoy@infoboard be
URL http //www |Oan-do-lannoy be
Librairie o u r o péen n e/Europe s e Bookhandel
Ruó do la Loi 244/Wetslraat 244
B-1040 Bruxollos/Brussel
Tól (32-2)295 26 39
Fax (32-2)735 08 60
UANMARK
J . H. Schultz I n f o r m a t i o n A/S
Hersledvang 10-12
DK-2620 Albertslund
TU ( 4 5 ) 4 3 63 23 00
Fax (45) 43 63 19 69
E-mail Schultz ©schullz dk
URL http //www schuil? dk
DEUTSCHLAND
B u n d o s a n z o i g e r Verlag
Breite Straße 78-80
Postlach 10 05 34
D-50667 Köln
Tel (49-221)20 29-0
Fax (49-221)202 92 78
E-mail; vortrieb©bundosanzeigor de
URL htlpV/www bundesanzeiger de
ΕΛΛΛΔΛ/GnEECE
G. C. E l o f t h c r o u d a k i s SA
International Bookslore
Panopislimiou 17
GR-10564 Alhma
Toi (30-1)331 41 80/1/2/3
Fax (30-1) 323 9 8 2 1
E-mail; Dlebooks9netor.gr
ESPAÑA
Mundi Prensa L i b r o s , SA
Castello. 37
E-28001 Madrid
Tol. (34-1)431 33 99
Fax (34-1)575 39 98
E-mail. Iibrena0mundiprensa.es
URL; http//www mundiprensa es
Boletín Oficial del Estado
Trafalgar, 27
E-280IO Madrid
Tel. (34-1)538 21 11 (Libros)/
384 17 15(Suscripcicnes)
Fax (34-1) 538 21 21 (Libros)/
384 17 14 (Suscripciones)
E-mail; webmastor@boe os
URL; http://www boe.es
FRANCE
J o u r n a l officiel
Service dos publications des CE
26. rue Desaix
F-75727 Pans Cedex 15
Tel (33) 140 58 77 01/31
Fax (33) 140 58 77 00
IRELAND
G o v e r n m e n t S u p p l i e s A g e n c y
Publications Section
4-5 Harcourt Road
Dublin 2
Tel (353-1)661 31 11
Fax (353*1)475 27 60
ITALIA
Licosa SpA
Via Duca di Calabria. 1/1
Casella postalo 552
1-50125 Firenze
Tel (39-55)64 54 15
Fax (39-55)64 12 57
E-mail; licosa@lfbcc.il
URL: Mtp://www ftbec it/licosa
LUXEMBOURG
Messageries du livre 5 A R L
5, rue Raitleisen
L-2411 Luxembourg
Tel ( 3 5 2 ) 4 0 10 20
Fax ( 3 5 2 ) 4 9 06 61
E-mail mdl@pt lu
Abonnoments
Messagerios Paul Kraus
11, rue Christophe Plantin
L-2339 Luxembourg
Tél. (352)49 98 88-8
Fax ( 3 5 2 ) 4 9 98 88-444
E-mail: mpk@pt lu
URL: http://www mpk lu
SDU S e r v i c e c e n t r u m Uitgevers
Extome Fondsen
Postbus 20014
2500 EA Den Haag
Tel (31-70)378 98 80
Fax (31-70) 378 97 83
E-mail; s d u S s d u nl
URL: http://www sdu nl
OSTERREICH
Manz'sche Verlags- u n d
U n i v e r s i t ä t s b u c h h a n d l u n g GmbH
Siebenbrunnengasse 21
Postlach 1
A-1050 Wien
Tel (43-1)53 16 13 34/40
Fax (43-1) 53 16 1 3 3 9
E-mail auslieferung@manz c o a l
URL ht1p//www austria EU net:81/manz
PORTUGAL
Imprensa Nacional-Casa da Moeda, EP
Rua Marqués de Sã da Bandeira. 16 A
Ρ-1050 Lisboa Codex
Tel (351-1) 353 03 99
Fax (351-1) 353 02 94. 384 01 32
Distribuidora de L i v r o s Bertrand L d . '
Rua das Terras dos Vales. 4/A
Apartado 60037
P-2701 Amadora Codex
Tel. (351-1) 495 90 50. 495 87 87
Fax (351-1)496 02 55
SUOMI/FINLAND
Pohjoisesplanadi 39/
Norra esplanaden 39
PL/PB 128
FIN-00101 Helsinki/Helsingfors
P/Un (358-9) 121 41
F/lax (358-9) 121 44 35
E-mail; akatilausô stockmann mailnet ii
URL: hltp://booknet. cu ltnet.fi/aka/index. him
SVERIGE
B T J A B
Traktorvägen 11
S-221 82 Lund
Tfn (46-46) 18 00 00
Fax (46-46) 30 79 47
E-post b1jeu-pub@btj.se
URL: http //www bl|.se/media/eu
UNITED KINGDOM
The Stationery Office Ltd
International Sales A g e n c y
51 Nine Elms Lane
London SW8 5DR
Tel (44-171)873 90 90
Fax (44-171)873 84 63
E-mail: jill speed@lheso co uk
URL: http://www.the-sta1ionery-oHice.co.uk
ISLAND
B o h a b u d L a r u s a r B l ö n d a l
Skólavorduslig. 2
IS-101 Reykjavik
Tel. (354)551 56 50
Fax ( 3 5 4 ) 5 5 2 55 60
NORGE
NIC Info A/S
Oslenjoveien 18
Boks 6512 Etterstad
N-0G06 Oslo
Tel. (47-22) 97 45 00
Fax (47-22) 97 45 45
SCHWEIZ/SUISSE/SVIZZERA
OSEC
Stampfenbachstraße 85
CH-8035 Zürich
Tel. (41-1)365 53 15
Fax (41-1)365 54 11
E-mail: uleimbacher@osec ch
URL: http//www.osec.ch
BALGARUA
E u r o p r e s s - E u r o m e d i a Ltd
59, Bid Vitosha
BG-1000 Sofia
Tel. (359-2)980 37 66
Fax (359-2) 980 42 30
C E S K Á R E P U B L I K A
N I S C R — p r o d e j n a
Konviktská 5
C Z - 1 1 3 5 7 Praha 1
Tel (420-2) 24 22 94 33, 24 23 09 07
Fax (420-2) 24 22 94 33
E-mail: nkposp@dec.nis.cz
URL: http://www nis cz
C y p r u s C h a m b e r of C o m m e r c e & Industry
Gnva-Digeni 38 & Deltgiorgi 3
Mail orders:
PO Box 1455
CY-1509 Nicosia
Tel. (357-2) 44 95 00, 46 23 12
Fax (357-2)36 10 44
E-mail: cy1691_eic_cyprus@vans.infc-net.com
MAGYARORSZAG
Euro Info Service
Europa Haz
Marqitszigel
PO Box 475
H - 1 3 9 6 B u d a p e s l 6 2
Tel (36-1) 111 6 0 6 1 . 111 62 16
Fax (361)
302 50 35
E-mail: euroinfo@mail.malav hu
URL: http//www.euromlo hu/mdex.htm
MALTA
Miller D i s t r i b u t o r s Ltd
Malta International Airport
PO Box 25
LOA 05 Malta
T e l . ( 3 5 6 ) 6 6 44 88
Fax ( 3 5 6 ) 6 7 67 99
POLSKA
A r s Polona
Krakowskie Przedmiescie 7
Skr. pocziowa 1001
PL-00-950 Warszawa
Tel. (48-22) 826 12 01
Fax (48-22) 826 62 40, 826 53 34, 826 86 73
E-mail: ars__pol@bevy.hsn.com pi
ROMANIA
E u r o m e d i a
Sir. G-ral Berthelot N r 4 1
RO-70749 Bucuresti
Tél. (40-1)210 44 0 1 , 6 1 4 06 64
Fax (40-1)210 44 0 1 . 312 96 46
SLOVAKIA
Nàmestie slobody 19
SK-81223 Bratislava 1
Tel. (421-7)531 83 64
Fax (421-7) 531 83 64
E-mail: europ@tbb1.sltk.stuba sk
SLOVENIA
G o s p o d a r s k i Vestnik
Zalozmska skupina d.d
Dunajska cesta 5
SLO-1000 Ljublana
Tel. (386)611 33 03 54
Fax (386) 611 33 91 28
E-mail: belied ©gvestnik.si
URL: http://www.gvestnik.si
TURKIYE
Dünya Infolel AS
Istiklal Cad No; 469
TR-80050 Tunel-lstanbul
Tel (90-212)251 91 96
Fax (90-212) 251 91 97
AUSTRALIA
Hunter P u b l i c a t i o n s
PO Box 404
3167 Abbotsford, Victoria
T P I ( M - 3 ) 9 4 17 53R1
Fax (61-3) 94 19 71 54
CANADA
Subscriptions only/Uniquement abonnements:
R e n o u f P u b l i s h i n g C o . L t d
5369 Chemin Canotek Road Unit 1
K U 9J3 Ottawa, Ontano
Tel. (1-613)745 26 65
Fax (1-613)745 76 60
E-mail; renouf@lox nstn ca
URL: http://www.renoulbooks.com
EGYPT
The M i d d l e East O b s e r v e r
4 1 , Sheril Street
Cairo
Tel. (20-2) 393 97 32
Fax (20-2) 393 97 32
HRVÄTSKA
Mediatrade L t d
Pavia Hatza 1
HR-10000 Zagreb
Tel. (385-1)43 03 92
Fax (385-1) 43 03 92
EBIC India
3rd Floor. Y. B. Chavan Centre
Gen. J. Bhosale Marg.
400 021 Mumbai
Tel. (91-22)282 60 64
Fax (91-22)285 45 64
E-mail: ebic@giasbm01 vsnl.net.in
ISRAEL
ROY International
17, Shimon Hatarssi Street
PO Box 13056
61130 Tel Aviv
Tel. (972-3) 546 14 23
Fax (972-3) 546 14 42
E-mail: royil@netvision.net.il
Sub-agent tor the Palestinian Authority:
Index I n f o r m a t i o n Services
PO Box 19502
Jerusalem
Tel. (9722)
627 16 34
Fax (972-2) 627 12 19
JAPAN
PSI-Japan
Asahi Sanbancho Plaza #206
7-1 Sanbancho. Chiyoda-ku
Tokyo 102
Tel. (81-3)32 34 69 21
Fax (81-3) 32 34 69 15
E-mail: psijapan@gol.com
URL: http://www.psi-japan.com
MALAYSIA
EBIC Malaysia
Level 7, Wisma Hong Leong
18 Jalan Perak
50450 Kuala Lumpur
Tel. (60-3) 262 62 98
Fax (60-3) 262 61 98
E-mail: ebic-kl@mol.net.my
PHILIPPINES
EBIC P h i l i p p i n e s
19th Floor, PS Bank Tower Sen
Gil J. Puyat Ave. cor.Tindalo St.
Makati City
Metro Manilla
Tel. (63-2) 759 66 80
Fax (63-2) 759 66 90
E-mail: eccpcom@globe.com.ph
RUSSIA
CCEC
60-letiya Oktyabrya Av. 9
117312 Moscow
Tel. (70-95) 135 52 27
Fax (70-95) 135 52 27
SOUTH AFRICA
Safio
51h Floor Export House,
CNR Maude S West Streets
PO Box 782 706
2146Sandton
T e l . ( 2 7 - 1 1 ) 8 8 3 37 37
Fax (27-11)883 65 69
SOUTH KOREA
K y o w a B o o k C o m p a n y
1 F l . P h y u n g H w a Bldg
411-2 Hap Jeong Dong. Mapo Ku
121-220 Seoul
Tel. (82-2)322 67 80/1
Fax (82-2) 322 67 82
E mail: kyowa2@ktnol.co.kr
THAILANDE
EBIC T h a i l a n d
Vanissa Building 8lh Floor
29 Soi Chidlom
Ρ loe neh it
10330 Bangkok
Tel. (66-2)655 06 27
Fax (66-2) 655 06 28
E-mail; ebicbkk@ksc15.thci
UNITED STATES OF AMERICA
B e r n a n A s s o c i a t e s
4611-F Assembly Drive
MD20706 Lanham
Tel. (800) 274 44 47 (toll free telephone)
Fax (800) 865 34 50 (toll free lax)
E-mail; query@bernan.com
URL: http://www.beman.com
ANDERE LANDER/OTHER COUNTRIES/
AUTRES PAYS
Bitte w e n d e n Sie s i c h an ein B ü r o Ihrer
Wahl / Please c o n t a c t the sales office of
y o u r c h o i c e / Veuillez v o u s adresser au
b u r e a u de vente de votre c h o i x
- EU, EFTA, EU appl.c,
"Π
Χ
ι
Ο
00
ι
CO
-L>J en
co
ι
ΤΗ
O
Prezzo in Lussemburgo (IVA esclusa): ECU 10
* x * UFFICIO DELLE PUBBLICAZIONI UFFICIALI
DELLE COMUNITÀ EUROPEE
ISBN 15-fl2fl-lb54-D
L-2985 Luxembourg 9 789282"816547 >
